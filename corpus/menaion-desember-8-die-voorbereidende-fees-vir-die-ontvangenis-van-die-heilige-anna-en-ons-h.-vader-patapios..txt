                                         1


Menaion Desember 8 Die Voorbereidende Fees vir die Ontvangenis van die
Heilige Anna en ons H. Vader Patapios.

Die Veranderlike vir die Vesperdiens

By “Heer, ek het U aangeroep…” maak ons voorsiening vir 6 verse en sing die
volgende stigiere van die Voorbereidende Fees.

Stigiere van die Voorbereidende Fees - Toon 1 (Τῶν οὐρανίων ταγµάτων)

Kom laat ons ‘n geestelike koordans aanhef
en terwyl ons Christus besing,
laat ons uit liefde as gawes vir die Voorbereidende Fees
welgevallige lof toebring aan die Theotokos,
die roem van ons geslag,
terwyl ons haar Heilige Ontvangenis
wat teen alle hoop in gebeur het, eer.

Anna het in ‘n tuin die beloftes ontvang
van die geboorte van die enige Bruid van God
wat teen alle hoop in sou plaasvind,
en daardeur duidelik aangetoon
dat ons wat haar vrug getrou vereer
‘n voortrefliker behae en genieting bekom.

Stigiere van die die Heilige Patapios - Toon 1 (Τῶν οὐρανίων ταγµάτων)

Daar jy die hemelse genadegawes gesmaak het, Vader,
het jy jou, deur God geïnspireer,
afgewend van deelname aan alle aardse genot.
Daarom, terwyl jy altyd die soete behae ervaar wat vandaar af kom,
besing jy Christus, o Patapios.

Toon 1       (Πανεύφηµοι Μάρτυρες ὑµᾶς)

Nadat jy, Vader Patapios, die aanslae van die vlees
deur die glans van askese laat kwyn het,
het jy, soos Elía, in die woestyn gaan woon,
waar jy jou gees gereinig het deur jou sonder ophou tot God te wend.
Bid ook nou dat ons siele sy vrede en groot barmhartigheid geskenk mag word.

Daar jy deur hartstogteloosheid getooi is, Vader Patapios,
is jy by die kore van Askete getel
en het jy in die heilige woning gaan woon,
waar die lig wat nie ondergaan nie
asook die boom van die lewe is.
Bid ook nou dat ons siele sy vrede en groot barmhartigheid geskenk mag word.

Jy het as ligbaken uit Egipte geskyn, Vader Patapios,
en die hele ondermaanse met die stralinge van jou wonders na die lig gelei,
terwyl jy die donkerte van sielsvernietigende kwale verdryf
                                          2


en die verduistering van die demone laat afneem.
Bid ook nou dat ons siele sy vrede en groot barmhartigheid geskenk mag word.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Theotokion – Toon 1          (Πανεύφηµοι Μάρτυρες ὑµᾶς)

O albesonge Meesteres, die hoop en ondersteuning,
toevlug en hulp van die gelowiges,
ons smeek u:
Bewaar u dienaars wat u Kind met geloof vereer van alle gevaar
en bid tot Hom
dat ons siele vrede en groot barmhartigheid geskenk mag word.

Of die Kruistheotokion (op Dinsdag- en Donderdagaande)

Toon 1       (Πανεύφηµοι Μάρτυρες ὑµᾶς)

Toe die Ooilam en onskuldige Meesteres haar eie Lam aan die Kruis sien,
sonder dat Hy gesltalte of skoonheid het,
het sy jammerend “Wee my!” gesê:
“Waar het u skoonheid ondergegaan, my allerdierbare?
Waar u majesteit?
Waar die stralende genade van u vorm,
My allergeliefde Seun?”

Apolitikion – Toon 8

In jou, o Vader, is die beeld van God waarlik bewaar,
want jy het die Kruis opgeneem en Christus gevolg.
So het jy ons geleer om die verganklike vlees te veronagsaam,
maar om te sorg vir die siel, wat onsterflik is.
Daarom, o Heilige Patapios,
is jou gees verheug saam met die Engele.

Die Veranderlike vir die Mettediens

Kathisma van die Heilige Patapios (ná die Derde Ode van die Kanon)

Toon 3                 (Τὴν ὡραιότητα)

O allergodsalige Vader Patapios,
jy het die hartstogte van die liggaam deur strome trane laat opdroog
en riviere van genesing laat opwel.
Daarom put ons duidelik genade en barmhartigheid
wanneer ons jou kosbare relieke nader,
terwyl ons met vurige geloof
op gepaste wyse jou gedagtenis eer, o allergodsalige.
                                         3


Eer aan die Vader en aan die Seun en aan die Heilige Gees.

Toon 8             (Τὴν Σοφίαν καὶ Λόγον)

Daar jy die armoede van die Woord aangeneem het
wat om ons ontwil uit ’n Maagd gebore is,
het jy wat tydelik is as gras beskou, o Salige.
Want daar jy die boom van kennis gesmaak het, o Heilige,
is jy as ‘n deur-God-geïnspireerde leermeester van monnike geopenbaar.
Daarom het jy, Goddraende Patapios,
almal deur jou woorde wat deur God geïnspireer is, opgewek
om na die lewenswyse van die engele te streef.
Bid tot Christus ons God
dat Hy vergewing van oortredinge sal skenk
aan hulle wat jou heilige gedagtenis met liefde vier.

Nou en altyd en tot in ewigheid. Amen.

Toon 4 – van die Voorbereidende Fees           (Ταχὺ προκατάλαβε)

Die ontoeganklike poort word nou gebore,
die al-ligtende stad kom na vore om te straal,
die enig Al-onbevlekte word vandag
deur ‘n Engel aan die Regverdiges geopenbaar.
Daarom het hulle met vreugde tot die Skepper uitgeroep:
Skenk ons as vrug die bron van onsterflikheid.

Kontakion van die Heilige Patapios – Toon 3   (Παρθένος σήµερον)

Daar die menigtes jou tempel ’n geestelike siekehuis bevind het, o Heilige,
nader hulle dit met ywer
en vra hulle om genesing van hul siektes te ontvang,
asook vergewing van die oortredinge tydens hul lewe begaan.
Want jy is as beskermer van hulle wat in nood verkeer, geopenbaar, o Heilige
Patapios.

Ikos

Jou kis, o Wyse, laat genesing vir almal opwel.
Al die gelowiges wat daaruit put,
word van al hul siektes na liggaam en gees gered,
waarvan ook ek, die ellendige, ervaring het,
daar ek bevry is van die dinge wat my verdruk het.
En daarom loof ek nou jou hulp
en vertel ek duidelik hoe jy hulle wat in nood verkeer, betyds help
en hulle wat jou met ywer nader, verlos van versoekinge.
Gee my daarom die vermoë om jou te loof.
Want jy is as beskermer van hulle wat in nood verkeer, geopenbaar, o Heilige
Patapios.
                                          4


Sinaksarion

Op die 8ste van vandeesmaand die Gedagtenis aan ons Heilige Vader Patapios.

Verse.        Daar jy die verganklike pad van die aarde agtergelaat het,
              stap jy, Patapios, waar die voete van die sagmoediges gestap het.

              Op die 8ste, Patapios, het jy die vlakte van groenigheid betree.

Op dieselfde dag die Gedagtenis aan die Heilige Apostels uit die Sewentig,
Sosthenes, Apollo, Cephas, Tychikus, Epafroditus, Caesar en Onesiforus.

Op dieselfde dag die Gedagtenis aan ons Heilige vader Sofronius, Biskop van
Ciprus.

Deur hul heilige gebede, o God, ontferm U oor ons en red ons. Amen.

Eksapostilarion – Toon 2 (Τοῖς µαθηταῖς συνέλθωµεν)

Ná jy die Egiptiese en Assiriese denkwyse van die hartstogte heeltemal vertrap het,
het jy deur jou kruis te dra,
Christus met vreugde gevolg, Goddraende Patapios,
en terwyl jy deur askese Elía op Karmel uitgebeeld het,
het jy die woestyne bewoon,
en deur nou met die Drie-eenheid verbonde te raak,
het jy die hoogte van hartstogteloosheid bereik.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Theotokion – Toon 2        (Τοῖς µαθηταῖς συνέλθωµεν)

Ons wat deur u bemiddeling gered is,
besing u met liefde as Moeder van God die Woord
in gesange deur God geïnspireer, o Alheilige Maagd.
Mag u daarom, o Theotokos, aan u onwaardige dienaars
versoening en vrede en verligting verleen,
want u kan alles wat u wil doen en is magtig,
daar u die Meesteres van almal is,
o glorieryke Jonkvrou.


.
