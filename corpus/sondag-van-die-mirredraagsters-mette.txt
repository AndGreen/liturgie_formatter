                                    1


           Die Mette vir die Sondag van die Mirredraende Vroue

Priester   Geseënd is ons God, immer, nou en altyd en tot in ewigheid.

Leser      Amen.

Priester    Christus het opgestaan uit die dode.
            Deur sy dood het Hy die dood vertrap
            en aan hulle in die grafte die lewe geskenk.

Volk       Christus het opgestaan uit die dode.
           Deur sy dood het Hy die dood vertrap
           en aan hulle in die grafte die lewe geskenk.

           (twee maal)

Leser      Eer aan die Vader en aan die Seun en aan die Heilige Gees,
           nou en altyd en tot in ewigheid. Amen.

           Alheilige Drie-eenheid, ontferm U oor ons.
           Here, reinig ons van ons sondes.
           Meester, vergeef ons ons oortredinge.
           Heilige, besoek en genees ons swakhede,
           om u Naams ontwil.

           Here, ontferm U. Here, ontferm U. Here, ontferm U.

           Eer aan die Vader en aan die Seun en aan die Heilige Gees,
           nou en altyd en tot in ewigheid. Amen.

           Onse Vader, wat in die hemele is,
           laat u naam geheilig word.
           Laat u koninkryk kom.
           Laat u wil geskied
           soos in die hemel net so ook op die aarde.
           Gee ons vandag ons daaglikse brood
           en vergeef ons ons skulde
           soos ons ook ons skuldenaars vergewe
           en lei ons nie in versoeking nie
           maar verlos ons van die bose.

Priester   Want aan U behoort die Koninkryk en die krag en die heerlikheid,
           aan die Vader en die Seun en die Heilige Gees, nou en altyd en
           tot in ewigheid.

Leser      Amen.

           O Here, red u volk,
           en seën u erfdeel;
           skenk die oorwinning
                                     2


             aan die vromes oor hul vyande;
             en deur die krag van u Kruis bewaar u gemeenskap.

             Eer aan die Vader en aan die Seun en aan die Heilige Gees.

             Uit vrye wil verhef op die Kruis,
             skenk u barmhartighede, o Christus God, aan die nuwe
             gemeenskap wat u naam dra.
             Verbly u volk deur u krag
             en skenk hul die oorwinning oor hul vyande.
             Mag hul U as bondgenoot hê
             'n wapen van vrede
             'n onoorwinlike segeteken.

             Nou en altyd en tot in ewigheid. Amen.

             Ontsagwekkende beskermster
             wat nie beskaam nie,
             verag, o goeie, ons smeekbedes nie.
             O albesonge Theotokos,
             versterk die Ortodokse gemeenskap,
             red u volk en gee hulle die oorwinning vanuit die hemel,
             want u het God gebaar, o eniggeseënde.

Diaken*      Wees ons barmhartig, o God, volgens u groot barmhartigheid,
             ons bid U, hoor ons en wees barmhartig.

Volk         Here, ontferm U. (3x) En so na elk van die oorblywende bedes.

             Ook bid ons vir die vrome, Ortodokse Christene.

             Ook bid ons vir ons vader, pous en patriarg N., ons aartsbiskop
             en herder N., en vir al ons broers en susters in Christus.

Priester     Want U is ‘n barmhartige en mensliewende God, en tot U stuur
             ons die lof omhoog, tot die Vader en die Seun en die Heilige
             Gees, nou en altyd en tot in ewigheid.

Leser        Amen. Vader, seën in die Naam van die Here.

Priester     Eer aan die heilige, eenwesenlike, lewendmakende en
             onverdeelde Drie-eenheid, immer, nou en altyd en tot in
             ewigheid.

Leser        Amen.

Die Ses Psalms

Eer aan God in die hoogste hemele, en vrede op aarde, in die mense 'n
welbehae. (drie maal)
                                       3


Here, U sal my lippe open, en my mond sal u lof verkondig. (twee maal

Psalm 3

O Here, waarom het my verdrukkers vermenigvuldig? Baie staan teen my op.
Baie sê van my siel: Daar is geen redding vir hom in sy God nie.
Maar U, Here, is my helper, my eer en die Een wat my hoof ophef.
Met my stem het ek tot die Here geroep, en Hy het my gehoor vanaf sy heilige
berg.
Ek het gaan lê en aan die slaap geraak; ek het wakker geword, want die Here
sal my help.
Ek sal nie bang wees vir tienduisende van die volk wat rondom my stelling
inneem nie.
Staan op, Here; red my, my God; want U het almal geslaan wat my sonder
rede haat, die tande van sondaars het U verbrysel.
Aan die Here behoort die redding, en oor u volk is u seën.

En weer

Ek het gaan lê en aan die slaap geraak; ek het wakker geword, want die Here
sal my help.

Psalm 37

O Here, straf my nie in u toorn nie en kasty my nie in u grimmigheid nie.
Want u pyle het in my ingedring, en u hand het swaar op my gerus.
Daar is geen genesing in my vlees vanweë u grimmigheid nie, daar is geen
vrede in my gebeente nie vanweë my sonde.
Want my ongeregtighede het oor my hoof gegaan; soos 'n swaar las het hulle
my neergedruk.
My wonde het gestink en swere gevorm vanweë my dwaasheid.
Ek het in ellende verkeer, en was heeltemal krom; die hele dag het ek in rou
gegaan.
Want my lendene is gevul met bespottinge, en daar is geen genesing in my
vlees nie.
Ek is mishandel en erg verneder, ek het geweekla vanweë die gesug van my
hart.
Here, voor U is heel my begeerte, en my gesug is nie vir U verborge nie.
My hart is verwar, my krag het my verlaat, en die lig van my oë, ook dit is nie
by my nie.
My vriende en bure het nadergekom en teenoor my gestaan, en my
naasbestaandes het ver van my gestaan.
En dié wat my lewe soek het geweld gebruik, en hulle wat my ongeluk soek
het dwaashede gepraat en die hele dag listige planne bedink.
Maar ek, soos 'n dowe het ek niks gehoor nie, en soos 'n stomme wat sy
mond nie oopmaak nie.
En ek het geword soos 'n man wat nie hoor nie en wat geen teregwysing in sy
mond het nie.
Want op U, Here, het ek gehoop; U sal verhoor, Here my God.
Want ek het gesê: Laat my vyande nooit oor my leedvermaak hê nie. Toe my
voete gewankel het, het hulle grootgepraat teenoor my.
                                        4


Want ek is gereed vir slae, en my smart is altyddeur voor my.
Want ek sal my ongeregtigheid bely, en my bekommer oor my sonde.
Maar my vyande lewe en hulle het te sterk geword vir my, en hulle wat my
onregverdiglik haat, het vermenigvuldig.
En die wat kwaad vir goed vergeld het my belaster, omdat ek die goeie
nagejaag het.
Verlaat my nie, o Here my God; gaan nie van my af weg nie. Maak gou om
my te help, o Here van my verlossing.

En weer:

Verlaat my nie, o Here my God; gaan nie van my af weg nie. Maak gou om
my te help, o Here van my verlossing.

Psalm 62

O God, my God, vroeg in die môre kom ek na U; my siel het na U gedors; hoe
dikwels het my vlees na U verlang in 'n verlate land, onbegaanbaar en sonder
water.
So het ek in die heiligdom voor U verskyn, om u mag en u heerlikheid te sien.
Want u barmhartigheid is beter as die lewe; my lippe sal U prys.
So sal ek U prys my lewe lank, en in u Naam my hande ophef.
Mag my siel soos met vet en vettigheid versadig word, en my mond sal U prys
met jubelende lippe.
Wanneer ek aan U gedink het op my bed, soggens, het ek oor U gepeins.
Want U was 'n hulp vir my, en in die skaduwee van U vleuels sal ek jubel.
My siel is aan U verkleef, u regterhand het my gehelp.
Maar hulle wat vergeefs my siel gesoek het, sal in die onderste plekke van die
aarde ingaan. Hulle sal oorgelewer word aan die mag van die swaard; die
deel van jakkalse sal hulle word.
Maar die koning sal bly wees in God; elkeen wat by Hom sweer sal geprys
word, want die mond van hulle wat onregmatige dinge spreek, is toegestop.

En weer:

Soggens het ek oor U gepeins. Want U was 'n hulp vir my, en in die
skaduwee van u vleuels sal ek jubel.
My siel is aan U verkleef, u regterhand het my gehelp.

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Halleluja, halleluja, halleluja. Eer aan U, o God.
Halleluja, halleluja, halleluja. Eer aan U, o God.
Halleluja, halleluja, halleluja. Eer aan U, o God.

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Psalm 87
                                       5


Here, God van my heil, bedags, en ook in die nag, het ek voor u aangesig
geroep.
Laat my gebed voor u aangesig kom, neig U oor tot my smeking.
Want my siel is versadig met die kwade, en my lewe het tot na aan die
doderyk gekom.
Ek is gereken by die wat in die kuil neerdaal; ek het geword soos 'n man wat
sonder hulp is, vry onder die dooies.
Soos die wat verslaan is en in die graf lê, aan wie U nie gedink het nie, en
hulle is afgestoot van u hand.
Hulle het my in die diepste kuil gesit, in duisternis en in die skadu van die
dood.
U grimmigheid het swaar op my gerus, en U het al u golwe teen my gebring.
U het my bekendes ver van my verwyder; hulle het my 'n gruwel vir hulself
gemaak.
Ek is oorgelewer en het nie uitgegaan nie; my oë het swak geword vanweë
my armoede.
Ek het U aangeroep, Here, die hele dag deur; ek het my hande tot U
uitgestrek.
Sal U vir die dooies wonders doen? Of sal geneeshere hulle laat opstaan om
U in erkentlikheid te bely?
Sal iemand u barmhartigheid in die graf bekendmaak, of u waarheid in die
plek van vernietiging?
Sal u wonders in die duisternis bekend word, en u geregtigheid in die land van
vergetelheid?
Maar ek het U aangeroep, Here, en in die môre sal my gebed U tegemoet
kom.
Waarom, Here, het U my siel verstoot, en wend U u aangesig van my af weg?
Ek is arm en ervaar moeite van my jeug af; nadat ek verhoog is, is ek
verneder en het ek in wanhoop verval.
U toorn het oor my gegaan, en u verskrikkinge het my verbyster.
Hulle het my omring soos water; die hele dag het hulle my saam omsingel.
U het vriend en naaste ver van my verwyder, en my bekendes vanweë my
ellende.

En weer:

Here, God van my heil, bedags het ek geroep en ook snags voor U. Laat my
gebed voor u aangesig kom, neig u oor tot my smeking.

Psalm 102

Loof die Here, o my siel, lofwaardig is u, o Heer. Loof die Here o my siel, en
alles wat binne my is sy heilige Naam.
Loof die Here, o my siel, en vergeet geeneen van sy weldade nie.
Wat al jou ongeregtighede vergewe, wat al jou kwale genees.
Wat jou lewe verlos van die verderf, wat jou met barmhartigheid en deernis
kroon.
Wat jou verlange met die goeie vervul. Jou jeug sal weer nuut word soos die
van 'n arend.
Die Here bewys barmhartigheid en geregtigheid aan al die veronregtes.
Hy het aan Moses sy weë bekend gemaak, aan die kinders van Israel sy wil.
                                       6


Barmhartig en genadig is die Here lankmoedig en groot van goedertierenheid.
Nie tot die einde sal Hy vertoorn wees nie, ook sal Hy nie vir ewig wraaksugtig
wees nie.
Nie volgens ons ongeregtighede het Hy met ons gehandel nie, ook het Hy ons
nie vergeld volgens ons sondes nie.
Want so hoog soos die hemel is bo die aarde het die Here sy barmhartigheid
laat toeneem oor dié wat Hom vrees.
So ver as die ooste van die weste is, so ver het Hy ons ongeregtighede van
ons verwyder.
Soos 'n vader medelye het met sy kinders, so het die Here medelye gehad
met dié wat Hom vrees, want Hy, Hy weet watter maaksel ons is, Hy het
onthou dat ons stof is.
Die mens: soos die gras is sy dae; soos 'n blom van die veld, so sal hy bloei.
Want die wind het daaroor gegaan, en dit sal nie meer wees nie, en dit sal sy
plek nie meer ken nie.
Maar die barmhartigheid van die Here is van ewigheid tot ewigheid oor dié
wat Hom vrees.
En sy geregtigheid vir kindskinders; vir dié wat sy verbond hou; en dink aan
sy gebooie om dié te doen.
Die Here het sy troon in die hemel berei en sy koninkryk heers oor alles. Loof
die Here, al sy Engele, kragtiges in mag wat sy woord volbring in
gehoorsaamheid aan die stem van sy woorde.
Loof die Here al sy leërskare, sy dienaars wat sy wil doen.
Loof die Here al sy werke op al die plekke van sy heerskappy. Loof die Here,
o my siel.

En weer:

Op al die plekke van sy heerskappy: Loof die Here, o my siel.

Psalm 142

Here, hoor my gebed; luister na my smeking in u waarheid; verhoor my in u
geregtigheid.
En gaan nie na die gereg met u kneg nie, want niemand wat leef, sal voor u
aangesig geregverdig word nie.
Want die vyand het my siel vervolg; hy het my lewe tot teen die grond
verneder; hy het my laat sit in duisternis soos hulle wat lankal dood is, en my
gees is vermoeid oor my; my hart is ontsteld in my.
Ek het die ou dae onthou; ek het nagedink oor al u dade; oor die werke van u
hande het ek steeds nagedink.
Ek het my hande tot U uitgestrek; my siel smag na U soos 'n dorsland.
Hoor my gou, Here; my gees het my begewe.
Wend nie u aangesig van my af nie, sodat ek nie sal word soos hulle wat in
die kuil neerdaal nie.
Laat my in die môre u barmhartigheid hoor, want op U het ek gehoop.
Maak, Here, aan my die weg bekend waarop ek moet gaan, want tot U het ek
my siel opgehef.
Bevry my van my vyande, Here, want tot U het ek my toevlug geneem. Leer
my om u wil te doen, want U is my God.
                                        7


U goeie Gees sal my in 'n land van opregtheid lei. Om u naam ontwil, Here,
sal U my lewend maak.
In u geregtigheid sal U my siel uit verdrukking lei. En in u ontferming sal U my
vyande uitroei.
En sal U almal vernietig wat my siel verdruk, want ek is u kneg.

En weer

Verhoor my in u geregtigheid, o Here, en gaan nie na die gereg met u kneg
nie. (twee maal) U goeie Gees sal my in 'n land van opregtheid lei.

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Halleluja, halleluja, halleluja. Eer aan U, o God.
Halleluja, halleluja, halleluja. Eer aan U, o God.
Halleluja, halleluja, halleluja. Eer aan U, o God.

Diaken*       Laat ons in vrede bid tot die Heer.

Volk          Here, ontferm U. En so na elk van die volgende bedes.

Diaken*       Om die vrede van bo en die redding van ons siele, laat ons
              bid tot die Heer.

              Om vrede vir die hele wêreld, die welsyn van die heilige Kerke
              van God, en die eenheid van almal, laat ons bid tot die Heer.

              Vir hierdie heilige Huis, en vir hulle wat dit met geloof, eerbied
              en die vrees van God betree, laat ons bid tot die Heer.

              Vir ons vader, pous en patriarg N., vir ons aartsbiskop en herder
              N., vir die eerbiedwaardige priesterskap, die diakonaat in
              Christus, vir alle geestelikes en die hele volk, laat ons bid tot die
              Heer.

              Vir die mense van ons land, en vir alle owerhede en magte wat
              oor ons gestel is, laat ons bid tot die Heer.

              Vir hierdie patriargaat en hierdie heilige bisdom, vir alle stede en
              dorpe, en vir die gelowiges wat daar woon, laat ons bid tot die
              Heer.

              Vir gunstige weer, ‘n oorvloedige opbrengs van die aarde, en tye
              van vrede, laat ons bid tot die Heer.

              Vir reisigers op land, see en in die lug, vir hulle wat siek is en
              hulle wat ly, vir gevangenes en hul verlossing, laat ons bid tot
              die Heer.
                                      8


             Om ons bevryding van alle verdrukking, toorn, gevaar en nood,
             laat ons bid tot die Heer.

             Help ons, red ons, ontferm U oor ons en bewaar ons, o God,
             deur u genade.

             Terwyl ons ons alheilige, onbevlekte, hooggeseënde en
             glorieryke Meesteres, die Theotokos en immermaagd Maria,
             saam met al die heiliges gedenk, laat ons onsself en mekaar en
             ons hele lewe toevertrou aan Christus ons God.

Volk         Aan U, o Heer.

             Want U kom toe alle heerlikheid, eer en aanbidding, Vader,
             Seun en Heilige Gees, nou en altyd en tot in ewigheid.

Volk         Amen.

Toon 2

Die Here is God en het aan ons verskyn. Geseënd is Hy wat kom in die Naam
van die Here.

Vs. 1 Bely die Here met dankbaarheid, en roep sy heilige Naam aan.

Vs. 2 Al die nasies het my omsingel, maar in die Naam van die Here het ek
      hulle afgeweer.

Vs. 3 Dit het van die Here gekom, en dit is wonderbaar in ons oë.

Apolitikion – Toon 2

Toe U, o onsterflike Lewe, neergedaal het tot die dood,
het U die doderyk met die weerligstraal van u Godheid gedood.
En toe U die dooies uit die onderwêreld opgewek het,
het al die magte van die hemel uitgeroep:
O Gewer van Lewe, Christus ons God, eer aan U!

Die edelmoedige Josef het u vlekkelose liggaam van die Kruishout afgehaal,
dit in skoon linne met speserye toegedraai,
en in 'n nuwe graf neergelê.
Maar op die derde dag het U opgestaan, o Here,
en aan die wêreld u groot barmhartigheid geskenk

Die Engel het by die graf gestaan
en tot die mirredraende vroue geroep:
Mirre is gepas vir sterflikes,
maar Christus het getoon dat Hy die bederf nie ken nie.
Maar roep uit: Die Here het opgestaan
en aan die wêreld sy groot barmhartigheid geskenk.
                                      9


DIE KLEIN LITANIE

Diaken*      Laat ons keer op keer in vrede bid tot die Heer.

Volk         Here, ontferm U.

Diaken*      Help ons, red ons, ontferm U oor ons, en bewaar ons, o God,
             deur u genade.

Volk         Here, ontferm U.

Diaken*      Terwyl ons ons alheilige, onbevlekte, hooggeseënde en
             glorieryke Meesteres, die Theotokos en immermaagd Maria,
             saam met al die heiliges gedenk, laat ons onsself en mekaar en
             ons hele lewe toevertrou aan Christus ons God.

Volk         Aan U, o Heer.

Priester     Want aan U behoort die mag, en aan U behoort die koninkryk en
             die krag en die heerlikheid: aan die Vader en die Seun en die
             Heilige Gees, nou en altyd en tot in ewigheid.

Volk         Amen.

Eerste Kathisma - Toon 2

Toon 2

Deur nie te vehoed dat die steen van die graf verseël word nie
en deur op te staan,
het U die rots van die geloof aan almal geskenk.
O Here, eer aan U.

Eer aan die Vader en aan die Seun en aan die Heilige Gees.

Sonder om die onbevlekte boesem in die hoogste hemele te ontledig,
het U begrawing en opstanding vir/namens almal aanvaar.
O Here, eer aan U.

Nou en altyd en tot in ewigheid. Amen.

Al u misteries gaan die begrip te bowe,
hulle is almal hoogheerlik, o Theotokos.
Verseëld in reinheid en in maagdelikheid bewaar,
is u as ware Moeder geken
daar u die ware God gebaar het.
Smeek Hom dat ons siele gered mag word.

Tweede Kathisma – Toon 2
                                       10


Die Mirredraagsters het vroeg opgestaan
en toe hulle die graf leeg sien,
het hulle vir die Apostels gesê:
“Die Magtige het die bederf vernietig
en dié in die Doderyk uit hul boeie weggeruk.
Verkondig met vrymoedigheid:
Christus God het opgestaan
En Hy skenk ons sy groot barmhartigheid.

Eer aan die Vader en aan die Seun en aan die Heilige Gees.

Die vroue wat die mirre vir u begrawing bring
het vroeg in die môre in die geheim by die graf gekom,
uit vrees vir die aanmatiging van die Jode
en omdat hulle die soldate se beveiliging voorsien het.
Maar die swakke natuur het manlikheid oorwin,
omdat hul medelydende voorneme God welbehaag het.
Daarom het hulle soos gepas uitgeroep:
“Staan op, Here, help ons en verlos ons, om u naams ontwil.”

Nou en altyd en tot in ewigheid. Amen.

U word hoogverheerlik, Maagd Theotokos,
en ons besing u lof,
want deur die Kruis van u Seun is die doderyk omvergewerp,
die dood gedood,
het ons wat dood was, opgestaan en is ons vir die lewe waardig gemaak.
Ons het die Paradys ontvang, die genoeë van ouds,
Daarom dank en verheerlik ons Christus ons God
as die magtige wat alleen groot van barmhartigheid is.

Die Lofprysinge – Toon 5

Lofwaardig is U, o Heer, leer my u gebooie.

Die Engeleskaar was verbaas om te sien
dat U onder die dooies getel word,
dat U die krag van die dood vernietig,
terwyl U Adam saam met U laat opstaan
en almal verlos uit die Doderyk.

Lofwaardig is U, o Heer, leer my u gebooie.

“Waarom meng julle, o Vrouedissipels,
uit medelye julle trane met mirre?”
het die stralende Engel in die graf vir die Mirredraagsters gevra:
“Aanskou die graf en wees bly,
want die Verlosser het opgestaan uit die graf.”

Lofwaardig is U, o Heer, leer my u gebooie.
                                        11


Vroeg in die môre het die Mirredraagsters
hulle met geweeklaag na u graf gehaas.
Maar die Engel het voor hul gaan staan en gesê:
“Die tyd vir weeklag is verby. Moenie ween nie.
Maar vertel die Apostels van die Opstanding.”

Lofwaardig is U, o Heer, leer my u gebooie.

Toe die Mirredraende Vroue
met mirre na u graf toe kom, o Verlosser,
het hulle 'n Engel duidelik tot hulle hoor spreek:
“Waarom tel julle die Lewende onder die dooies?
Want as God het Hy opgestaan uit die graf.”

Eer aan die Vader en aan die Seun en aan die Heilige Gees.

Ons aanbid die Vader en sy Seun en die Heilige Gees,
die Heilige Drie-eenheid een in wese,
terwyl ons saam met die Serafim uitroep:
“Heilig, Heilig, Heilig, is U, o Heer.”

Nou en altyd en tot in ewigheid. Amen.

Deur die Leweskenker te baar, het u, o Maagd,
Adam van sy sonde verlos.
En aan Eva het u vreugde in plaas van droefheid gegee.
Want Hy wat uit u vlees aangeneem het, God sowel as Mens,
het hom wat van die lewe weggeval het
weer teruggelei na die lewe toe.

Halleluja, halleluja, halleluja. Eer aan U, o God.
Halleluja, halleluja, halleluja. Eer aan U, o God.
Halleluja, halleluja, halleluja. Eer aan U, o God.

DIE KLEIN LITANIE

Diaken*       Laat ons keer op keer in vrede bid tot die Heer.

Volk          Here, ontferm U.

Diaken*       Help ons, red ons, ontferm U oor ons, en bewaar ons, o God,
              deur u genade.

Volk          Here, ontferm U.

Diaken*       Terwyl ons ons alheilige, onbevlekte, hooggeseënde en
              glorieryke Meesteres, die Theotokos en immermaagd Maria,
              saam met al die heiliges gedenk, laat ons onsself en mekaar en
              ons hele lewe toevertrou aan Christus ons God.

Volk          Aan U, o Heer.
                                      12


Priester     Want geloofd is u naam en verheerlik is u koninkryk, van die
             Vader en die Seun en die Heilige Gees, nou en altyd en tot in
             ewigheid.

Volk         Amen.

Hipakoi Toon 2

Die vroue wat ná die Lyding na u graf gekom het,
om u liggaam te balsem, Christus God,
het engele in die graf gesien en was verbaas,
want hulle het ‘n boodskap van hulle gehoor: “Die Here het opgestaan,
en skenk aan die wêreld sy groot barmhartigheid.”

Anabatmi Toon 2
Eerste Antifoon

Ek hef die oë van my hart op tot U in die hemel, o Heiland.
Red my deur u glans.

Ontferm U, o my Christus, oor ons wat U deur te struikel
elke uur so dikwels faal,
en gee ons die middele om ons voor die einde tot U te bekeer.

Eer aan die Vader en aan die Seun en aan die Heilige Gees,
nou en altyd en tot in ewigheid. Amen.

Dit kom die Heilige Gees toe
om te heers, te heilig en die skepping in beweging te bring,
Want Hy is God,
een in wese met die Vader en die Woord.

Tweede Antifoon:

As die Here nie met ons is nie,
wie kan veilig bewaar word van hom wat vyand sowel as moordenaar is?

Gee u dienskneg nie oor aan hul tande nie, o Heiland.
Soos ‘n leeu kom hulle teen my,
want hulle is my vyande.

Eer aan die Vader en aan die Seun en aan die Heilige Gees,
nou en altyd en tot in ewigheid. Amen.

Aan die Heilige Gees behoort die bron van lewe en die eer,
want daar Hy God is, gee hy alle skepsels krag
en waak oor hulle in die Vader deur die Seun.

Derde Antifoon:
                                       13


Dié wat op die Here vertrou, is soos die heilige berg:
Hulle sal geensins wankel voor die aanvalle van Belial.

Laat hulle wat heilig lewe
nie hul hande in wetteloosheid uitstrek nie;
want met sy septer laat Christus nie sy erfdeel aan hul lot oor nie.

Eer aan die Vader en aan die Seun en aan die Heilige Gees,
nou en altyd en tot in ewigheid. Amen.

Deur die Heilige Gees vloei alle wysheid,
waaruit genade kom vir die apostels,
die martelare gekroon word vir hul stryd, en profete sien.

Prokimenon – Toon 2

Ontwaak, o Here my God, volgens die voorskrif wat U beveel het,
en 'n vergadering van volke sal u omring.

Ontwaak, o Here my God, volgens die voorskrif wat U beveel het,
en 'n vergadering van volke sal u omring.

Vers: O Here my God, op U het ek my hoop gestel.

Ontwaak, o Here my God, volgens die voorskrif wat U beveel het,
en 'n vergadering van volke sal u omring.

Ontwaak, o Here my God, volgens die voorskrif wat U beveel het, *
en 'n vergadering van volke sal u omring.


Diaken*       Laat ons bid tot die Heer.

Volk          Heer, ontferm U.

Priester      Want heilig is U ons God en U rus in die Heiligdom en tot U
              stuur ons die lof omhoog, tot die Vader en die Seun en die
              Heilige Gees, nou en altyd en tot in ewigheid.

Volk          Amen.
              Laat alles wat asem het die Here Loof. (3X)

Priester      En dat ons waardig geag mag word om te luister na die Heilige
              Evangelie, laat ons bid tot die Here God.

Volk          Here, ontferm U. (3x)

Priester      Wysheid. Laat ons opstaan. Laat ons luister na die Heilige
              Evangelie. Vrede vir almal.
                                      14


Volk         En vir u gees.

Priester     Die Lesing uit die heilige Evangelie volgens Lukas [24:1-12].

Volk         Eer aan U, o Heer, eer aan U.

Priester     Laat ons aandag gee.

En baie vroeg in die môre, op die eerste dag van die week, het hulle en ander
saam met hulle by die graf gekom en die speserye gebring wat deur hulle
toeberei was. En hulle het die steen van die graf afgerol gevind. En toe hulle
ingaan, het hulle nie die liggaam van die Here Jesus gekry nie. En terwyl hulle
hieroor in verleentheid was, staan daar twee manne by hulle in blink klere. En
toe hulle baie bevrees word en met hulle aangesigte na die aarde buig, sê die
manne vir hulle: Waarom soek julle die Lewende by die dooies? Hy is nie hier
nie, maar Hy het opgestaan. Onthou hoe Hy vir julle gesê het toe Hy nog in
Galiléa was: Die Seun van die mens moet oorgelewer word in die hande van
sondige mense en gekruisig word en op die derde dag opstaan. En hulle het
sy woorde onthou. Hulle gaan toe terug van die graf en vertel dit alles aan die
elf en aan al die ander. En dit was Maria Magdaléna en Johanna en Maria, die
moeder van Jakobus, en die ander vroue saam met hulle wat dit aan die
apostels vertel het. En hul woorde het vir hulle na onsinnige praatjies gelyk,
en hulle het hul nie geglo nie. Maar Petrus het opgestaan en na die graf
gehardloop; en toe hy neerbuk, sien hy die doeke alleen lê. En hy het
weggegaan huis toe, vol verwondering oor wat gebeur het.

Volk         Eer aan U, o Heer, eer aan U.

Noudat ons Christus se Opstanding aanskou het,
laat ons die heilige Here Jesus aanbid,
wat alleen sonder sonde is.
U Kruis vereer ons, o Christus,
en u heilige Opstanding besing en verheerlik ons;
want U is ons God;
buiten U ken ons geen ander nie:
ons roep u Naam aan.
Kom, alle gelowiges,
laat ons die heilige Opstanding van Christus vereer,
want kyk, deur die Kruis het daar vreugde oor heel die wêreld gekom.
Terwyl ons die Here altyd loof,
besing ons sy Opstanding,
want deur die Kruis vir ons te verduur,
het Hy die dood deur die dood vernietig.

Psalm 50

Ontferm U oor my, o God, volgens u groot barmhartigheid en wis volgens die
oorvloed van u medelye my oortreding uit.
Was my heeltemal van my ongeregtigheid en reinig my van my sonde.
Want ek ken my ongeregtigheid, en my sonde is altyd voor my.
                                      15


Teen U alleen het ek gesondig en gedoen wat boos is in u oë, sodat U
geregverdig mag word deur u woorde, en u mag oorwin wanneer U geoordeel
word.
Want kyk, in ongeregtighede is ek ontvang, en in sondes het my moeder my
gebaar.
Want kyk, U het waarheid liefgehad, die geheime en verborgene van u
wysheid het U aan my bekend gemaak.
U sal my besprinkel met hisop, en ek sal gereinig word; U sal my was en ek
sal witter word as sneeu.
U sal my vreugde en blydskap laat hoor; die vernederde gebeentes sal jubel.
Wend u aangesig van my sondes af, en wis al my ongeregtighede uit.
Skep in my 'n rein hart, o God, en gee opnuut 'n opregte gees in my binneste.
Verwerp my nie van u aangesig nie, en neem u Heilige Gees nie van my weg
nie.
Gee my weer die vreugde van u heil, en versterk my deur u bestierende Gees.
Ek sal wetteloses u weë leer, en die goddeloses sal hulle tot U wend.
Red my van bloedskuld, o God, God van my heil; my tong sal jubel oor u
geregtigheid.
Here, U sal my lippe open, en my mond sal u lof verkondig.
Want as U 'n offer verlang het, sou ek dit gegee het; in brandoffers sal U geen
behae hê nie.
'n Offer aan God is 'n verbryselde gees; 'n verbryselde en vernederde hart sal
God nie verag nie.
Doen goed, Here, aan Sion in u welbehae, en laat die mure van Jerusalem
gebou word.
Dan sal U 'n welbehae hê in 'n offer van geregtigheid, in offergawe en
brandoffers; dan sal hulle stiere offer op u altaar.

Eer aan die Vader en aan die Seun en aan die Heilige Gees.

Toon 2

Deur die gebede van die Apostels, o Barmhartige, wis my baie oortredinge uit.

Nou en altyd en tot in ewigheid. Amen.

Deur die gebede van die Theotokos, o Barmhartige, wis my baie oortredinge
uit.

Ontferm U oor my, o God, volgens u groot barmhartigheid en wis volgens die
oorvloed van u medelye my oortreding uit.

Jesus het opgestaan uit die graf soos Hy voorspel het,
en ons die ewige lewe geskenk,
en sy groot barmhartigheid.

Priester     O God, red u volk en seën u erfdeel. Besoek u wêreld met
             barmhartigheid en ontferming. Verhef die horing van Ortodokse
             Christene, en laat u ryke barmhartighede op ons neerdaal, deur
             die gebede van ons al-onbevlekte Meesteres, die Theotokos en
                                        16


             immermaagd Maria, deur die krag van die kosbare en
             lewendmakende Kruis, die beskerming van die eerbiedwaardige,
             liggaamlose hemelse kragte, die smekinge van die
             eerbiedwaardige, glorieryke profeet, Voorloper en Doper,
             Johannes, van die heilige, glorieryke en alomgeëerde Apostels,
             die heilige, glorieryke en seëvierende Martelare en Martelaresse,
             van ons heilige en Goddraende Vaders en Moeders, van die
             heilige N. (aan wie die kerk toegewy is, vir soverre nie reeds
             vermeld nie), van die heilige en regverdige Voorouers van God,
             Joachim en Anna, van die Heilige Mirredraende Vroue, en die
             Heilige N. wat ons vandag gedenk, en al u Heiliges, smeek ons
             U, o Here, wat alleen ryk aan barmhartigheid is, hoor ons,
             sondaars, wat tot U bid en wees ons barmhartig

Volk         Here, ontferm U. (12x)

Priester     Deur die genade, medelye en mensliewendheid van u
             eniggebore Seun, met Wie U geloof word, saam met u alheilige,
             goeie en lewendmakende Gees, nou en altyd en tot in ewigheid.

Volk         Amen.

Die Kanon van Pasga - 'n Komposisie van Johannes van Damaskus

Toon Een

EERSTE ODE

Irmos.

Dit is die dag van Opstanding!
Laat ons straal van vreugde, o Volke!
Pasga, die Pasga van die Here.
Want vanuit die Dood na die Lewe,
en vanaf die aarde na die hemel,
het Christus God ons gebring,
terwyl ons die lied van oorwinning sing. (twee maal)

Eer aan u heilige Opstanding, o Here.

Laat ons ons sintuie reinig,
en ons sal Christus sien,
stralend in die ontoeganklike lig van sy Opstanding,
en ons sal Hom duidelik hoor sê: “Wees bly!”
terwyl ons die lied van oorwinning sing.

Eer aan u heilige Opstanding, o Here.
                                        17


Laat die Hemele, soos gepas, bly wees,
en laat die aarde jubel,
en laat die hele wêreld,
sigbaar en onsigbaar, fees vier,
want Christus is opgewek, ons ewige vreugde.

[Kanon van die Theotokos – Toon 1]

[Kanon van die Mirredraende Vroue – Toon 2]

Katawasia

Dit is die dag van Opstanding!
Laat ons straal van vreugde, o Volke!
Pasga, die Pasga van die Here.
Want vanuit die Dood na die Lewe,
en vanaf die aarde na die hemel,
het Christus God ons gebring,
terwyl ons die lied van oorwinning sing.

DERDE ODE

Irmos

Kom, laat ons die nuwe drank drink,
nie meer wonderbaarlik voortgebring uit 'n dorre rots nie,
maar 'n bron van onverganklikheid,
wat opgewel het uit die graf van Christus,
in Wie ons gegrondves is.

Eer aan u heilige Opstanding, o Here.

Nou is alles vervul met lig,
die aarde en die hemel,
en die onderaardse.
Laat dus die hele Skepping die Opwekking van Christus vier
waardeur dit gegrondves is.

Eer aan u heilige Opstanding, o Here.

Gister is ek saam met U begrawe, o Christus,
vandag word ek opgewek
saam met U wat opstaan.
Gister is ek saam met U gekruisig.
Verheerlik my saam met U, o Verlosser,
in u koninkryk.

[Kanon van die Theotokos – Toon 1]

[Kanon van die Mirredraende Vroue – Toon 2]
                                      18


Katawasia

Kom, laat ons die nuwe drank drink,
nie meer wonderbaarlik voortgebring uit 'n dorre rots nie,
maar 'n bron van onverganklikheid,
wat opgewel het uit die graf van Christus,
in Wie ons gegrondves is.

             DIE KLEIN LITANIE

Diaken*      Laat ons keer op keer in vrede bid tot die Heer.

Volk         Here, ontferm U.

Diaken*      Help ons, red ons, ontferm U oor ons, en bewaar ons, o God,
             deur u genade.

Volk         Here, ontferm U.

Diaken*      Terwyl ons ons alheilige, onbevlekte, hooggeseënde en
             glorieryke Meesteres, die Theotokos en immermaagd Maria,
             saam met al die heiliges gedenk, laat ons onsself en mekaar en
             ons hele lewe toevertrou aan Christus ons God.

Volk         Aan U, o Heer.

Priester     Want U is ons God, en tot U stuur ons die lof omhoog, tot die
             Vader en die Seun en die Heilige Gees, nou en altyd en tot in
             ewigheid.

Volk         Amen.

Kathisma -Toon 2

Die vroue het met ywer mirre vir u graf gebring, o Heiland,
en hul in hul gees verheug oor die glans van die Engel.
Hulle het U as die God van almal verkondig
en tot die Dissipels uitgeroep:
“Die Lewe van almal het waarlik uit die graf opgestaan.”

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

U dissipelkoor verheug hulle eendragtig saam met die Mirredraende Vroue,
Want hulle vier ‘n gemeenskaplike fees saam met hulle
tot lof en eer van u Opstanding,
en deur hulle roep ook ons tot U:
“Mensliewende Here, skenk u groot barmhartigheid aan u volk.”

VIERDE ODE
                                        19


Irmos

Mag God se profeet Habbakuk
saam met ons op die heilige waak staan,
en laat hy die stralende Engel aandui,
wat met 'n weerklinkende stem verklaar:
“Vandag is daar verlossing vir die wêreld,
want Christus het opgestaan
as die Alvermoënde.”

Eer aan u heilige Opstanding, o Here.

Christus het as 'n seun verskyn
toe Hy die maagdelike skoot geopen het.
Hy word “Lam” genoem as ons voedsel,
“vlekkeloos”, as ons Pasga sonder smet,
en “volmaak”,
want Hy is ware God.

Eer aan u heilige Opstanding, o Here.

Soos 'n jaaroud lam is uit vrye wil vir ons
'n kroon van goedheid, die Geseënde,
die reinigende Pasga,
vir almal geoffer.
En uit die graf
het die skone Son van geregtigheid
weer oor ons geskyn.

Eer aan u heilige Opstanding, o Here.

Dawid, die voorvader van God,
het huppelend voor die voorafskaduende Ark rondgespring.
Laat ons, God se heilige volk,
wat die vervulling van die simbole aanskou,
met God vervuld bly wees
want Christus
het opgestaan as die Alvermoënde.

[Kanon van die Theotokos – Toon 1]

[Kanon van die Mirredraende Vroue – Toon 2]

Katawasia

Mag God se profeet Habbakuk
saam met ons op die heilige waak staan,
en laat hy die stralende Engel aandui,
wat met 'n weerklinkende stem verklaar:
“Vandag is daar verlossing vir die wêreld,
                                        20


want Christus het opgestaan
as die Alvermoënde.”

VYFDE ODE

Irmos

Laat ons vroeg in die môre opstaan
en vir die Meester 'n loflied in plaas van mirre bring,
en ons sal Christus, die Son van Geregtigheid, sien
wat lewe vir almal laat opkom.

Eer aan u heilige Opstanding, o Here.

Toe hulle wat in die boeie van die Onderwêreld gevange gehou is
u onmeetlike goedhartigheid sien,
het hulle hul met blye tree na die lig gehaas, o Christus,
juigend oor die ewige Pasga.

Eer aan u heilige Opstanding, o Here.

Laat ons met fakkels Christus tegemoetgaan
wat soos 'n Bruidegom uit die graf te voorskyn kom
en laat ons saam met die feestelike Engele-leërskaar
God se reddende Pasga vier.

[Kanon van die Theotokos – Toon 1]

[Kanon van die Mirredraende Vroue – Toon 2]

Katawasia

Laat ons vroeg in die môre opstaan
en vir die Meester 'n loflied in plaas van mirre bring,
en ons sal Christus, die Son van Geregtigheid, sien
wat lewe vir almal laat opkom.

SESDE ODE

Irmos

U het afgedaal, o Christus,
na die dieptes van die aarde,
en die ewige grendels verbrysel
wat die geboeides opgesluit gehou het,
en op die derde dag, soos Jona uit die walvis,
het U uit die graf uit opgestaan.

Eer aan u heilige Opstanding, o Here.
                                        21


Met die seëls veilig bewaar, o Christus,
is U uit die graf uit opgewek,
U wat nie die slotte van die Maagd se skoot
tydens u geboorte geskaad het nie,
en vir ons die poorte van die Paradys oopgemaak het.

Eer aan u heilige Opstanding, o Here.

O my Heiland, die lewende en ongeslagte offer,
wat Uself as God uit vrye wil
as offer aan die Vader aanbied,
het die ganse geslag van Adam
saam met U laat opstaan,
toe U opgestaan het uit die graf.

[Kanon van die Theotokos – Toon 1]

[Kanon van die Mirredraende Vroue – Toon 2]

Katawasia

U het afgedaal, o Christus,
na die dieptes van die aarde,
en die ewige balke verbrysel
wat die geboeides opgesluit gehou het,
en op die derde dag, soos Jona uit die walvis,
het U uit die graf uit opgestaan.

             DIE KLEIN LITANIE

Diaken*      Laat ons keer op keer in vrede bid tot die Heer.

Volk         Here, ontferm U.

Diaken*      Help ons, red ons, ontferm U oor ons, en bewaar ons, o God,
             deur u genade.

Volk         Here, ontferm U.

Diaken*      Terwyl ons ons alheilige, onbevlekte, hooggeseënde en
             glorieryke Meesteres, die Theotokos en immermaagd Maria,
             saam met al die heiliges gedenk, laat ons onsself en mekaar en
             ons hele lewe toevertrou aan Christus ons God.

Volk         Aan U, o Heer.

Priester     Want U is die Vredevors en die Redder van ons siele, en tot U
             stuur ons die lof omhoog, tot die Vader en die Seun en die
             Heilige Gees, nou en altyd en tot in ewigheid.
                                        22


Volk          Amen.

Kontakion – Toon 2

Toe U, o Christus ons God, vir die Mirredraagsters “Verheug julle” sê,
het U deur u Opstanding die weeklag van die voormoeder, Eva, beëindig.
En U het u Apostels beveel om te verkondig:
“Die Verlosser het uit die Graf uit opgestaan.”

Ikos

Toe die Mirredraagsters by u graf kom, o Verlosser,
was hulle verward van gees en het hulle vir mekaar gesê:
“Wie sal vir ons die steen wegrol van die graf?”
En toe hulle opkyk, sien hulle die steen is weggerol,
en was hulle verbaas oor die voorkoms van die Enegel en sy kleed.
Vreesbevange het hulle dit oorweeg om te vlug,
maar die jong man het hulle toegeroep:
“Wees nie bevrees nie.
Hy wat julle soek het opgestaan.
Kom aanskou die plek waar die liggaam van Jesus gelê het,
En gaan gou, verkondig aan sy Dissipels:
‘Die Verlosser het opgestaan uit die graf.’”

Sinaksarion

Op dieselfde dag, die derde Sondag na Pasga, vier ons die fees van die
heilige Mirredraende Vroue, en herdenk ons ook Josef van Arimathea, wat ‘n
geheime dissipel was, en saam met hom. Nikodemos, die nagtelike dissipel.

Verse:

Die Dissipelinne het vir Christus mirre gebring
Maar ek bring vir hulle, as mirre, ‘n lied.

Deur die gebede van die heilige Mirredraagsters, o God, ontferm U oor ons.

SEWENDE ODE

Irmos

Hy wat die Jongelinge uit die oond verlos het,
word Mens en ly as sterweling,
en deur sy lyding beklee Hy die sterflike
met die heerlikheid van onverganklikheid:
die alleenloflike en hooggeëerde God van ons vaders.

Eer aan u heilige Opstanding, o Here.
                                        23


Die vrome vroue
het U met mirre agternageloop.
Maar Hom wat hulle met trane as sterweling gesoek het,
het hulle met blydskap as lewende God aanbid,
en u mistieke Pasga, o Christus, aan u dissipels verkondig.

Eer aan u heilige Opstanding, o Here.

Ons vier die dood van die dood,
die omverwerping van die Onderwêreld,
die eersteling van 'n nuwe, ewige lewe,
en terwyl ons jubelend dans
besing ons die Bewerker:
die alleenloflike en hooggeëerde God van ons vaders.

Eer aan u heilige Opstanding, o Here.

Hoe waarlik heilig en feestelik
is hierdie salige en ligstralende nag,
aankondiger van die stralende dag van die Opstanding,
waarop die tydlose Lig
liggaamlik uit die graf op almal geskyn het.

[Kanon van die Theotokos – Toon 1]

[Kanon van die Mirredraende Vroue – Toon 2]

Katawasia

Hy wat die Jongelinge uit die oond verlos het,
word mens en ly as sterweling,
en deur sy lyding beklee Hy die sterflike
met die heerlikheid van onverganklikheid:
die alleenloflike en hooggeëerde God van ons vaders.

AGSTE ODE

Irmos

Hierdie uitverkore en heilige dag
is die eerste onder Sabbatte,
die koningin en meesteres,
die fees van feeste en feesdag van feesdae,
waarop ons Christus loof tot in ewigheid.

Eer aan u heilige Opstanding, o Here.

Kom, laat ons op die heerlike dag van die Opstanding
deel hê aan die nuwe vrug van die wynstok,
aan die Goddelike vreugde
                                         24


en die Koninkryk van Christus,
terwyl ons Hom as God loof tot in ewigheid.

Eer aan u heilige Opstanding, o Here.

Verhef jou oë, o Sion, en kyk om jou heen,
want kyk, jou kinders het na jou gekom,
soos bakens wat goddelike lig uitstraal,
uit die Weste en die Noorde,
vanaf die See en die Ooste,
terwyl hulle Christus in jou loof tot in ewigheid.

Eer aan u heilige Opstanding, o Here.

Almagtige Vader, Woord en Gees,
een natuur in drie Persone verenig,
bo alle wese en bo alle Godheid,
in U is ons gedoop
en ons loof U tot in alle ewigheid

[Kanon van die Theotokos – Toon 1]

[Kanon van die Mirredraende Vroue – Toon 2]

Ons prys, loof en aanbid die Here, en besing en verhef Hom tot in ewigheid.

Katawasia

Hierdie uitverkore en heilige dag
is die eerste onder Sabbatte,
die koningin en meesteres,
die fees van feeste en feesdag van feesdae,
waarop ons Christus loof tot in ewigheid.

Diaken*        Ons vereer die Theotokos en Moeder van die Lig met liedere en
               verheerlik haar.

NEGENDE ODE
Irmos

Megalinarion

Maak groot, o my siel, Hom wat vrywillig gely het, en begrawe is, en op die
derde dag uit die graf uit opgestaan het.

Word verlig, word verlig, o nuwe Jerusalem,
want die heerlikheid van die Here het oor u opgekom.
Dans nou en wees bly, o Sion.
En verheug u, o reine Theotokos,
in die Opstanding van u Seun.
                                      25


Megalinarion

Christus is die nuwe Pasga, die lewende slagoffer, die Lam van God wat die
sonde van die wêreld wegneem.

Hoe goddelik! Hoe geliefd!
Hoe allersoet is u stem!
U het waarlik beloof om met ons te wees
tot aan die einde van die tyd, o Christus.
Terwyl ons hieraan vashou as ons anker van hoop,
verheug ons, die gelowiges, ons.

Megalinarion

U het ontwaak en, as die Leeu van Juda, brullend, soos 'n koning.die dode uit
elke eeu wakker gemaak.

O Christus, groot en allerheiligste Pasga!
O Wysheid, Woord van God en Krag!
Gee dat ons in die aandlose dag van u Koninkryk
nog meer volledig aan U deel mag hê.

Eer aan die Vader en aan die Seun en aan die Heilige Gees.

Megalinarion

Maak groot, o my siel, die mag van die Godheid, in drie Persone, dog
onverdeeld.

O Christus, groot en allerheiligste Pasga!
O Wysheid, Woord van God en Krag!
Gee dat ons in die aandlose dag van u Koninkryk
nog meer volledig aan U deel mag hê.

Nou en altyd en tot in ewigheid. Amen.

Megalinarion

Wees bly, o Maagd, wees bly! Wees bly, o Geseënde! Wees bly, o
Verheerlikte. U Seun het op die derde dag uit die graf uit opgestaan.

O Christus, groot en allerheiligste Pasga!
O Wysheid, Woord van God en Krag!
Gee dat ons in die aandlose dag van u Koninkryk
nog meer volledig aan U deel mag hê.

[Kanon van die Theotokos – Toon 1]

[Kanon van die Mirredraende Vroue – Toon 2]
                                       26


Katawasia

Megalinarion

Maak groot, o my siel, Hom wat vrywillig gely het, en begrawe is, en op die
derde dag uit die graf uit opgestaan het.

Word verlig, word verlig, o nuwe Jerusalem,
want die heerlikheid
van die Here het oor u opgekom.
Dans nou en wees bly, o Sion.
En verheug u, o reine Theotokos,
in die Opstanding van u Seun.

               DIE KLEIN LITANIE

Diaken         Laat ons keer op keer in vrede bid tot die Heer.

Volk           Here, ontferm U.

Diaken         Help ons, red ons, ontferm U oor ons en bewaar ons, o God,
               deur u genade.

Volk           Here, ontferm U.

Diaken*        Terwyl ons ons alheilige, onbevlekte, hooggeseënde en
               glorieryke Meesteres, die Theotokos en immermaagd Maria,
               saam met al die heiliges gedenk, laat ons onsself en mekaar en
               ons hele lewe toevertrou aan Christus ons God.

Volk           Aan U, o Heer.

Priester       Want al die Kragte van die Hemele prys U en tot U stuur ons die
               lof omhoog, tot die Vader en die Seun en die Heilige Gees, nou
               en altyd en tot in ewigheid.
Volk           Amen.

Toon 4

Heilig is die Here ons God. (drie maal)
Verhef die Here ons God, want heilg is Hy.

Eksapostilarion – Toon 2

Toe U in die vlees ontslaap het,
as 'n sterweling, o Koning en Heer,
het U op die derde dag opgestaan,
terwyl U Adam opwek uit verderf,
en die dood vernietig.
                                      27


'n Pasga van onverganklikheid,
die verlossing van die wêreld.

Toon 2

O Vroue, hoor die stem van vreugde:
“Deur die tiran, die Doderyk, te vertrap,
het Ek die wêreld uit bederf opgehef.
Haas julle en vertel my vriende die blye tyding,
want Ek wil hê dat vreugde daarvandaan op my skepping moet skyn
vanwaar droefheid voortgekom het.”

(twee maal)

Die Lofpsalms - Toon 2
      Psalm 148
[A]   Laat alles wat asem het die Here loof. Loof die Here uit die hemele,
      loof Hom in die hoogste hemele. U kom toe 'n lied, o God.
[B]   Loof Hom, al sy Engele. Loof Hom, al sy Magte. U kom toe 'n lied, o
      God.

Loof Hom oor sy magtige dade; loof Hom na die volheid van sy grootheid.


Alles wat asem het
en die hele skepping verheerlik U, o Here,
want deur u Kruis het U die dood vernietig,
om vir alle volke u Opstanding uit die dode te toon,
as die enig mensliewende.


Loof Hom met basuingeklank, loof Hom met harp en siter.


Laat die Jode sê hoe die soldate die Koning wat hulle bewaak het, verloor het.
Waarom het die steen nie die rots van die lewe bewaak nie?
Laat hulle Hom teruggee wat begrawe is,
of Hom as opgestane aanbid,
terwyl hulle saam met ons sê:
Eer aan die oorvloed van u medelye, ons Heiland, eer aan U!


Loof Hom met tamboeryn en koordans, loof Hom met snarespel en fluit.


Verheug julle, o volke en wees bly:
‘n engel het op die grafsteen gesit;
hy het ons goeie tyding gebring deur te sê:
Christus, die Verlosser van die wereld, het opgestaan uit die dode,
en die heelal met ‘n soete geur vervul.
Verheug julle, o volke, en wees bly!
                                       28



Loof Hom met welluidende simbale, loof Hom met simbale van blydskap. Laat
alles wat asem het die Here loof.

Voor u ontvangenis, Here,
het ‘n engel die groet “Verheug u” aan die begenadigde gebring:
Met u Opstanding het ‘n engel die steen weggerol van u glorieryke graf.
Die een het die simbole van vreugde in plaas van smart openbaar;
Die ander het in plaas van die dood vir ons ‘n lewegewende Meester
verkondig,
Daarom roep ons tot U:
“Weldoener van almal, Here, eer aan U!”

Hierna word die Paas-stigera saam met hul verse gesing.

Toon 5

Vers. Laat God opstaan, laat sy vyande verstrooi word,
      laat hulle wat Hom haat voor sy aangesig wegvlug.

Vandag is 'n heilige Pasga aan ons geopenbaar.
'n Nuwe en heilige Pasga.
'n Mistieke Pasga.
'n Aleerbiedwaardige Pasga.
'n Pasga wat Christus die Verlosser is.
'n Smettelose Pasga.
'n Groot Pasga.
'n Pasga van die gelowiges.
'n Pasga wat vir ons die poorte van die Paradys oopmaak.
'n Pasga wat al die gelowiges heilig maak.

Vers. Soos rook verdwyn, laat ook hulle so verdwyn,
      soos was wegsmelt voor die vuur.

Kom van daardie gesig, o vroue wat die blye boodskap bring
en sê aan Sion:
Ontvang van ons die blye boodskap van vreugde.
van Christus se Opstanding.
Verheug jou en dans,
en wees bly, o Jerusalem,
noudat jy Christus die Koning
soos 'n Bruidegom sien kom het uit die graf.

Vers. So sal die sondaars vergaan voor die aangesig van God.
      Maar laat die regverdiges bly wees.

Toe die Mirredraagsters die oggend vroeg
by die graf van die Leweskenker kom,
het hulle 'n Engel gevind wat sit op die steen
wat tot hulle spreek en sê:
                                      29


Waarom soek julle die Lewende by die dooies?
Waarom beween julle die Onverganklike asof Hy vergaan?
Gaan heen en verkondig dit aan sy Dissipels.

Vers. Dit is die dag wat die Here gemaak het.
      Laat ons daaroor juig en bly wees.

Pasga van behae,
Pasga, die Pasga van die Heer.
'n Pasga aleerbiedwaardig het vir ons opgegaan.
Pasga!
Laat ons mekaar met blydskap omhels.
O Pasga, losprys van verdriet!
Want vandag soos uit 'n bruilofsaal
het Christus uit die graf uitgestraal
en die vroue met vreugde vervul deur te sê:
Verkondig dit aan die Apostels.

Eer aan die Vader en aan die Seun en aan die Heilige Gees,

Oggendevangeliegesang - Toon 2

Die vroue om Maria,
wat met speserye genader het,
en onseker was oor hoe hulle wat hulle wou doen, sou regkry,
het die steen gesien wat verwyder is,
en ook die heilige jong man wat die onrus in hul harte laat bedaar het.
Want hy het gesê:
“Jesus die Here is opgewek.
Verkondig daarom sy boodskap aan die dissipels,
dat hulle hulle na Galilea moet haas,
en daar sal julle Hom wat opgestaan het uit die dode,
as Gewer van Lewe en Here sien.

Nou en altyd en tot in ewigheid. Amen

Toon 5

Dit is die dag van die Opstanding.
Laat ons straal met die vreugde van die Fees.
Laat ons mekaar omhels.
Laat ons “Broeders” sê ook vir hulle wat ons haat,
laat ons alles vergewe deur die Opstanding,
en so roep:
“Christus het opgestaan uit die dode.
Deur sy dood het Hy die dood vertrap
en aan hulle in die grafte die lewe geskenk.”

Die Groot Doksologie word gesing.
                                       30


[A]   Eer aan U, wat ons die lig laat sien het. Eer aan God in die hoogste
      hemele, en vrede op aarde, in die mense 'n welbehae.


[B]   Ons besing U, ons loof U, ons aanbid U, ons verheerlik U, ons dank U
      vir u groot heerlikheid.

[A]   Here Koning, hemelse God, almagtige Vader; Here, eniggebore Seun,
      Jesus Christus; en Heilige Gees.

[B]   Here God, Lam van God, Seun van die Vader, wat die sonde van die
      wêreld wegneem, ontferm U oor ons; U wat die sondes van die wêreld
      wegneem.

[A]   Aanvaar ons smeking, U wat sit aan die regterhand van die Vader, en
      ontferm U oor ons.

[B]   Want U alleen is heilig, U alleen is die Heer, Jesus Christus, tot eer van
      God die Vader. Amen.

[A]   Ek sal U elke dag loof, en u Naam prys tot in ewigheid, ja tot in alle
      ewigheid.

[B]   Gee, Here, dat ons vandag van sonde bewaar mag word.

[A]   Lofwaardig is U, o Heer, die God van ons vaders, en geprys en
      verheerlik is u Naam tot in ewigheid. Amen.

[B]   Laat u barmhartigheid, Here, oor ons wees, soos ons ons hoop gestel
      het op U.

[A]   Lofwaardig is U, o Here, leer my u gebooie.

[B]   Lofwaardig is U, o Meester, leer my u gebooie.

[A]   Lofwaardig is U, o Heilige, leer my u gebooie.

[B]   Here, U het vir ons 'n toevlug geword van geslag tot geslag. Ek het
      gesê: O Here, ontferm U oor my. Genees my siel, want ek het teen U
      gesondig.

[A]   Here, tot U het ek my toevlug geneem. Leer my om u wil te doen, want
      U is my God.

[B]   Want by U is die fontein van die lewe. In u lig sal ons die lig sien.

[A]   Laat u barmhartigheid voortduur vir die wat U ken. Heilige God, Heilige
      Magtige, Heilige Onsterflike, ontferm U oor ons.

[B]   Heilige God, Heilige Magtige, Heilige Onsterflike, ontferm U oor ons.
                                      31


[A]    Heilige God, Heilige Magtige, Heilige Onsterflike, ontferm U oor ons.

[B]    Eer aan die Vader en aan die Seun en aan die Heilige Gees.

[A]    Nou en altyd en tot in ewigheid. Amen.

[B]    Heilige Onsterflike, ontferm U oor ons.

[A]    Heilige God,

[B]    Heilige Magtige

[A]    Heilige Onsterflike

[B]    ontferm U oor ons.

Daarna die troparion:

Toon 4

Vandag het daar verlossing vir die wêreld gekom.
Laat ons sing tot Hom wat opgestaan het uit die graf,
die Leidsman van ons lewe.
Want na Hy die dood deur die dood vernietig het,
het Hy ons die oorwinning gegee
en die groot barmhartigheid.

Gedurende die Doksologie lees die (Diaken en) Priester die oorblywende deel
van Mette in ‘n gedempte toon.

Diaken*       Wees ons barmhartig, o God, volgens u groot barmhartigheid,
              ons bid U, hoor ons en wees barmhartig.

Volk          Here, ontferm U. (3x) En so na elk van die oorblywende bedes.

Diaken*       Ook bid ons vir die vrome, Ortodokse Christene.

              Ook bid ons vir ons vader, pous en patriarg N., ons aartsbiskop
              en herder N., en vir al ons broers en susters in Christus.

              Ook bid ons vir die President van ons land, en vir alle owerhede
              en magte wat oor ons gestel is.

              Ook bid ons om barmhartigheid, lewe, vrede, gesondheid, heil
              en besoeking, vergifnis en kwytskelding van sondes vir die
              dienaars van God, alle toegewyde en Ortodokse Christene, wat
              in hierdie stad/dorp en gemeente woon of vertoef, vir die
              opsieners en lede van hierdie heilige Kerk en vir hulle
              familielede; [en ook vir die dienaars van God N. & N. (hier mag
              die diaken die name noem van diegene vir wie hy gevra is om te
                                      32


             bid) en vir almal wat ons gevra het om vir hulle te bid, onwaardig
             soos wat ons is.]

             Ook bid ons vir die salige en gedenkwaardige grondleggers van
             hierdie heilige Kerk, en vir al ons Ortodokse broers en susters
             wat ons in die rus voorafgegaan het, en wat hier en oor die hele
             wêreld heen vroom ontslape lê; [en ook vir die dienaars van God
             N. & N. (hier mag die diaken die name noem van diegene vir wie
             hy gevra is om te bid) en dat hulle al hul oortredings, opsetlik
             sowel as onopsetlik, vergewe mag word.]

             Ook bid ons vir hulle wat offergawes bring, vir hulle wat goeie
             werke in hierdie heilige en aleerbiedwaardige huis doen, vir
             hulle wat daar dien en hulle wat sing, en vir die volk hier
             teenwoordig, wat wag op u groot en ryke barmhartigheid.

             Smeekgebed

Priester (in 'n gedempte toon)

             O Here, ons God, aanvaar hierdie vurige smeekbede van u
             dienaars, en wees ons barmhartig na die volheid van u
             barmhartigheid. Laat u deernis op ons neerdaal en op u hele
             volk wat wag op u ryke barmhartigheid.

(hardop)     Want U is ‘n barmhartige en mensliewende God, en tot U stuur
             ons die lof omhoog, tot die Vader en die Seun en die Heilige
             Gees, nou en altyd en tot in ewigheid.

Volk         Amen.

Diaken*      Laat ons ons oggendgebed tot die Here voleindig.

Volk          Here, ontferm U. En so na die volgende bede.

Diaken*      Help ons, red ons, ontferm U oor ons en bewaar ons, o God,
             deur u genade.

             Dat die hele dag volmaak, heilig, vreedsaam en sonder sonde
             mag wees, vra ons die Heer.

Volk         Skenk dit, o Heer. En so na elk van die volgende bedes.

Diaken*      Om ‘n engel van vrede, ‘n getroue gids en behoeder van ons
             siele en liggame, vra ons die Heer.

             Om vergifnis en kwytskelding van ons sondes en oortredinge,
             vra ons die Heer.
                                      33


             Om wat goed en voordelig is vir ons siele, en om vrede vir die
             wêreld, vra ons die Heer.

             Dat ons die oorblywende tyd van ons lewe in vrede en
             boetvaardigheid mag voleindig, vra ons die Heer.

             Om ‘n Christelike einde aan ons lewens, vreedsaam en sonder
             lyding of rede tot skaamte, en om ‘n goeie verweer voor die
             ontsagwekkende regterstoel van Christus, laat ons vra.

             Terwyl ons ons alheilige, onbevlekte, hooggeseënde en
             glorieryke Meesteres, die Theotokos en immermaagd Maria,
             saam met al die heiliges gedenk, laat ons onsself en mekaar en
             ons hele lewe toevertrou aan Christus ons God.

Volk         Aan U, o Heer.

Priester     Want U is 'n God van barmhartigheid, medelye en
             mensliewendheid en tot U stuur ons die lof omhoog, tot die
             Vader en die Seun en die Heilige Gees, nou en altyd en tot in
             ewigheid.

Volk         Amen.

Priester     Vrede vir almal.

Volk         En vir u gees.

Diaken*      Laat ons ons hoofde buig voor die Heer.

Volk         Voor U, o Heer.

Die priester sê in 'n gedempte toon

             Die Gebed by die Hoofbuiging

Priester     Heilige Here, wat in die hemel woon, en ag slaan op wat hier
             benede is, en met u alsiende oog op heel die skepping neerkyk,
             voor U het ons die nek van siel en liggaam gebuig, en ons
             smeek U: Heilige der Heiliges, strek u onsienlike hand uit u
             heilige woonplek en seën ons almal, en as ons opsetlik of
             onopsetlik gesondig het, vergewe ons, as die goeie en
             mensliewende God, terwyl U ons u aardse en hemelse seëninge
             skenk.

(hardop)     Want aan U behoort dit om barmhartig te wees en ons te red,
             ons God, en tot U stuur ons die lof omhoog, tot die Vader en die
             Seun en die Heilige Gees, nou en altyd en tot in ewigheid.

Volk         Amen.
                                      34


             Die Wegsending

Diaken*       Wysheid.

Leser        Seën.

Priester     Geseënd is Hy Wat Is, Christus ons ware God, immer, nou en
             altyd en tot in ewigheid.

Leser        Amen. Mag die Here God die heilige en onfeilbare geloof
             van vrome, Ortodokse Christene saam met sy heilige Kerk
             versterk tot in ewigheid.

Priester     Hoogheilige Theotokos, red ons.

Leser        Eerbiedwaardiger as die Gerubim, en onvergelyklik
             glorieryker as die Serafim, het u ongeskonde God die
             Woord gebaar. Ware Theotokos, ons verheerlik u.

Die priester staan in die Heilige Deure met sy gesig na die Volk, en doen die

Groot Wegsending soos volg:

             Eer aan U, Christus God, ons hoop, eer aan U.

Leser        Eer aan die Vader en aan die Seun en aan die Heilige Gees,
             nou en altyd en tot in ewigheid. Amen.

             Here, ontferm U. (3x) Seën, vader.

Priester     Mag Hy wat opgestaan het uit die dode, Christus ons ware God,
             deur die gebede van sy al-onbevlekte, al-onskuldige, heilige
             Moeder, deur die krag van die kosbare en lewendmakende
             Kruis, die beskerming van die eerbiedwaardige liggaamlose
             hemelse kragte, die smekinge van die eerbiedwaardige,
             glorieryke Profeet, Voorloper en Doper, Johannes, van die
             heilige, glorieryke en alomgeëerde Apostels, van die heilige,
             glorieryke en seëvierende martelare, van ons heilige
             Goddraende Vaders en Moeders wat stralend in die askese was,
             van ons vader onder die Heiliges, Johannes Chrysostomos,
             aartsbiskop van Konstantinopel, van die heilige (N., aan wie die
             kerk gewy is), van die heilige en regverdige voorouers van God,
             Joachim en Anna, van die Heilige Mirredraende Vroue en die
             Heilige N. wat ons vandag gedenk en van al die heiliges, Hom
             oor ons ontferm en ons red, want Hy is goed en mensliewend.

Volk         Amen.
                                       35


Priester      Christus het opgestaan uit die dode.
              Deur sy dood het Hy die dood vertrap
              en aan hulle in die grafte die lewe geskenk.

Volk          Die Here het waarlik opgestaan.

Hierna kom hulle voor die Heilige Tafel, en sê die diaken:

              Die is tyd vir die Here om te handel. (Ps. 118:126)

              Seën, vader.

En die priester seël sy hoof en sê:

              Geseënd is ons God, immer, nou en altyd, en tot in ewigheid.

Diaken        Amen. Bid vir my, vader.

Priester      Mag die Here u voetstappe rig tot elke goeie werk. (vgl. 2 Tim.
              2:21).

Diaken        Dink aan my, vader.

Priester      Mag die Here God aan u dink in sy Koninkryk, immer, nou en altyd, en
              tot in ewigheid.

[Hierna hef die priester sy hande op en sê:

              Hemelse Koning, Trooster, Gees van die Waarheid, alomteenwoordig
              en met Wie alles vervul is,
              Skatkis van die goeie en Gewer van lewe,
              kom woon in ons,
              suiwer ons van alle onreinheid,
              en red ons siele, o Goeie.]

En beide maak drie buiginge terwyl hulle sê:

              Eer aan God in die hoogste hemele, en vrede op aarde, in die mense 'n
              welbehae. (Luk. 2:14) (drie maal)

              Here, U sal my lippe open, en my mond sal u lof verkondig. (Ps. 50:17)
              (twee maal)

En die priester soen die Heilige Evangelieboek en die Heilige Tafel, terwyl die diaken
die Heilige Tafel en die hand van die priester soen. En so begin hulle die Goddelike
Liturgie.

Indien die priester sonder 'n diaken dien, sê hy slegs:
                                     36


             Geseënd is ons God...[Hemelse Koning]...Eer aan God in die
             hoogste...Here, U sal my lippe...

En nadat hy 'n buiging gemaak het en die Heilige Evangelieboek sowel as die Heilige
Tafel gesoen het, begin hy die Goddelike Liturgie.
                                     37


Terwyl die Ses Psalms gelees word, lees die priester die

Twaalf Oggendgebede

1.     Ons dank U, Here ons God, wat ons uit die slaap laat opstaan het en 'n
woord van lof in ons mond geplaas het, om u heilige Naam te aanbid en aan
te roep. En ons bid U: stuur nou ook, terwille van u medelye wat U nog altyd
in ons lewens bewys het, u hulp oor hulle neer wat voor die aangesig van u
heilige heerlikheid staan en wag op u ryke barmhartigheid. En gee dat hulle U
altyd met ontsag en liefde sal dien, loof, en besing, en u onuitspreeklike
goedheid sal aanbid. Want U kom toe alle heerlikheid, eer en aanbidding,
Vader, Seun en Heilige Gees, nou en altyd en tot in ewigheid. Amen.

2.     In die nag ontwaak ons gees tot U, ons God, want u gebooie is 'n lig op
die aarde. Leer ons om geregtigheid en heiligheid in u vrees te volbring. Want
ons verheerlik U, ons God wat waarlik bestaan. Neig U oor en hoor ons. En
dink, Here, by name aan almal hier teenwoordig wat saam met ons bid, en
red hulle deur u krag. Seën u volk en heilig u erfdeel. Skenk vrede aan u
wêreld, aan u Kerke, aan die priesters, aan ons regeerders, en aan heel u
volk. Want geloofd en verheerlik word u aleerbiedwaardige en verhewe naam,
van die Vader en die Seun en die Heilige Gees, nou en altyd en tot in
ewigheid. Amen.

3.     In die nag ontwaak ons gees tot U, ons God, want u gebooie is 'n lig.
Leer ons, o God, u geregtigheid, u bevele en u voorskrifte. Verlig die oë van
ons verstand, sodat ons nooit in sondes tot die dood toe mag slaap nie.
Verdryf alle duisternis uit ons harte. Skenk ons die Son van geregtigheid, en
bewaar ons lewe ongeskonde van skadelike invloede deur die seël van u
Heilige Gees. Rig ons skrede op die weg van vrede. Gee dat ons die daeraad
en die dag met blydskap mag aanskou, sodat ons die oggendgebede tot U
mag opstuur. Want aan U behoort die mag, en aan U behoort die koninkryk
en die krag en die heerlikheid: aan die Vader en die Seun en die Heilige Gees,
nou en altyd en tot in ewigheid. Amen.

4.      Meester ons God, heilig en ondeurgrondelik, wat die lig beveel het om
uit die duisternis te skyn, wat ons deur die nag se slaap laat rus het, en ons
weer laat opstaan het om u goedheid te verheerlik en af te smeek; deur u eie
goedhartigheid wat pleit by U: Aanvaar ons waar ons U nou aanbid en na die
krag van ons vermoë dank, en skenk ons alles waarvoor ons vra wat tot ons
verlossing sal lei. Maak ons kinders van die lig en van die dag, en erfgename
van u ewige goeie dinge. Dink, Here, in die volheid van u medelye, aan u hele
volk, aan hulle wat hier saam met ons aanwesig is en saam met ons bid, en
aan al ons broers en susters, op land en op die see, en op alle plekke van u
heerskappy, wat die behoefte het aan u mensliewendheid en bystand, en
skenk hulle u groot barmhartigheid. Sodat ons altyd na liggaam en siel
behoue mag bly en u wonderbare en geprese naam met vrymoedigheid mag
verheerlik, van die Vader en die Seun en die Heilige Gees, nou en altyd en tot
in ewigheid. Amen.
                                     38


5.      Skatkis van die goeie, ewige bron, Heilige Vader, wat wonders doen,
almagtige heerser oor die heelal, ons almal aanbid U en smeek U, met 'n
beroep op u barmhartigheid en medelye, om tot hulp en beskerming van ons
geringheid te kom. Dink, Here, aan u smekelinge. Aanvaar ons almal se
oggendgebede soos wierook voor u aangesig, en ag nie een van ons
verwerplik nie, maar bewaar ons almal deur u deernisvolle dade. Dink. Here,
aan hulle wat waak en sing tot u lof, en dié van u eniggebore Seun, ons God,
en u Heilige Gees. Wees hulle Helper en Beskermer. Aanvaar hulle smekinge
op u geestelike altaar bo die hemele. Want U is ons God, en tot U stuur ons
die lof omhoog, tot die Vader en die Seun en die Heilige Gees, nou en altyd
en tot in ewigheid. Amen.

6.     Ons dank U, Here, God van ons verlossing, dat U alles vir die welsyn
van ons siele doen, sodat ons altyd opsien tot U, die Verlosser en Weldoener
van ons siele. Want in dié deel van die nag wat verby is, het U ons rus gegee,
en ons opgewek uit ons beddens om in aanbidding van u dierbare naam hier
te staan. Daarom bid ons U, Here: Gee ons die genade en krag, sodat ons
waardig geag mag word om met insig tot U te sing, en om onophoudelik te bid,
terwyl ons ons eie heil met vrees en bewing uitwerk, met die bystand van u
Christus. Dink, Here, aan hulle wat in die nag tot U roep. Verhoor hulle en
ontferm U oor hulle, en verbrysel onder hulle voete die onsigbare, vyandige
teenstanders. Want U is die Vredevors en die Redder van ons siele, en tot U
stuur ons die lof omhoog, tot die Vader en die Seun en die Heilige Gees, nou
en altyd en tot in ewigheid. Amen.

7.     O God en Vader van ons Here Jesus Christus, wat ons uit die bed laat
opstaan het, en ons by die uur van gebed byeengebring het, gee ons genade
as ons ons monde oopmaak, en aanvaar ons danksegging wat ons na
vermoë tot U rig. En leer ons u voorskrifte, want ons weet nie hoe om na
behore te bid nie, tensy U, Here, ons deur u Heilige Gees lei. Daarom bid ons
U: As ons tot en met die teenswoordige uur gesondig het in woord, daad of
gedagte, opsetlik of onopsetlik, gee ons kwytskelding, vergewe ons en spreek
ons vry. Want as U wetteloosheid aansien, Here, Here, wie sal bestaan?
Want by U is versoening. Want U alleen is heilig, 'n Helper, en 'n kragtige
Beskermer van ons lewens, en tot U is ons lofsang voortdurend. Mag die
heerskappy van u koninkryk geloof en verheerlik word, van die Vader en die
Seun en die Heilige Gees, nou en altyd en tot in ewigheid. Amen.

8.      Here, ons God, wat die traagheid wat die slaap meebring van ons
verdryf het, en ons met 'n heilige wekroep byeengeroep het, om ons hande in
die nag op te hef, en U te dank vir die oordele van u geregtigheid, aanvaar
ons gebede, ons smekinge, ons belydenisse, ons nagtelike erediens. En
skenk ons, o God, 'n onbeskaamde geloof, 'n vaste hoop en ongeveinsde
liefde. Seën ons kom en ons gaan, ons dade en werke, woorde en gedagtes,
en gee dat ons die dagbreek tegemoet mag gaan terwyl ons die
goedertierenheid van u onuitspreeklike goedhartigheid prys, besing en loof.
Want geloofd word U alheilige naam, en verheerlik is u koninkryk, van die
Vader en die Seun en die Heilige Gees, nou en altyd en tot in ewigheid. Amen.
                                     39


9.      Laat die suiwer lig van die kennis van U as God in ons harte skyn, o
mensliewende Meester, en open die oë van ons verstand om u
Evangelieboodskap te verstaan. Plant in ons ontsag vir u saligmakende
gebooie, sodat ons, nadat ons alle vleeslike begeertes vertrap het, ons kan
wend tot 'n geestelike lewenswyse, deur alles wat U behaag te dink sowel as
te doen. Want U is ons heiliging en verligting, en tot U stuur ons die lof
omhoog, tot die Vader en die Seun en die Heilige Gees, nou en altyd en tot in
ewigheid. Amen.
10.     Here, ons God, wat vergifnis deur bekering aan die mensdom geskenk
het, en vir ons as voorbeeld van die erkentenis en belydenis van sondes, die
bekering tot vergifnis van die profeet Dawid voorgehou het: Ontferm U, o
Meester, volgens u groot barmhartigheid oor ons wat deur 'n menigte, groot
misstappe geval het, en wis ons ongeregtighede uit volgens die
menigvuldigheid van u medelye. Want ons het gesondig teen U, wat die
verborge en bedekte dinge van die mensehart ken, en alleen die gesag het
om sondes te vergewe. Skep in ons 'n rein hart, versterk ons deur u
bestierende Gees, maak aan ons die vreugde van u heil bekend, en verwerp
ons nie van u aangesig nie. Maar, daar U goed en mensliewend is, laat dit u
tot welbehae wees dat ons U tot ons laaste asem 'n offer van geregtigheid, en
'n offergawe op u heilige altare mag opdra. Deur die barmhartigheid,
ontferming en mensliewendheid van u eniggebore Seun, met Wie U geloof
word, saam met u alheilige, goeie en lewendmakende Gees, nou en altyd en
tot in ewigheid. Amen.

11.    O God, ons God, wat die geestelike en redelike magte deur u wil tot
stand gebring het, ons bid U en smeek U, aanvaar die lofprysing wat ons en
al u skepsels U na vermoë bring, en beloon ons met die ryke gawes van u
goedheid. Want voor U buig elke knie van dié wat in hemel, en dié wat op die
aarde en dié wat onder die aarde is, en alles wat asem het en alle skepsels
besing u ondeurgrondelike heerlikheid. Want U alleen is die ware God, ryk
aan barmhartigheid. Want al die Kragte van die Hemele prys U en tot U stuur
ons die lof omhoog, tot die Vader en die Seun en die Heilige Gees, nou en
altyd en tot in ewigheid. Amen.
12.    Ons prys U, ons besing U, ons loof U en dank U, o God van ons
vaders, dat U die duisternis van die nag laat verbygaan en ons weer die
daglig getoon het. Maar ons smeek u in u goedheid: Vergewe ons sondes, en
aanvaar ons smeekgebed in u grote medelye, want tot U neem ons ons
toevlug, die barmhartige en almagtige God. Laat die ware Son van u
geregtigheid in ons harte skyn. Verlig ons verstand en bewaar al ons sintuie,
sodat ons, soos in die dag, fatsoenlik mag wandel op die weg van u gebooie,
en tot die ewige lewe mag kom; want by U is die bron van die lewe, en mag
ons waardig geag word om ons te kan verheug in u ontoeganklike lig. Want U
is ons God, en tot U stuur ons die lof omhoog, tot die Vader en die Seun en
die Heilige Gees, nou en altyd en tot in ewigheid. Amen.
            40


 Die Mette vir die Sondag
van die Mirredraende Vroue
