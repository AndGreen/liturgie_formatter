                                   1


                   GROOT EN HEILIGE WOENSDAGAAND

                   Die Diens van die Heilige Salwing

Priester   Geseënd is ons God, immer nou en altyd en tot in ewigheid.

Leser      Amen.

           Heilige God, Heilige Magtige, Heilige Onsterflike,
           ontferm U oor ons. (drie maal)

           Eer aan die Vader en aan die Seun en aan die Heilige Gees,
           nou en altyd en tot in ewigheid. Amen.

           Alheilige Drie-eenheid, ontferm U oor ons.
           Here, reinig ons van ons sondes.
           Meester, vergeef ons ons oortredinge.
           Heilige, besoek en genees ons swakhede,
           om u Naams ontwil.

           Here, ontferm U. Here, ontferm U. Here, ontferm U.

           Eer aan die Vader en aan die Seun en aan die Heilige Gees,
           nou en altyd en tot in ewigheid. Amen.

           Onse Vader, wat in die hemele is,
           laat u naam geheilig word.
           Laat u koninkryk kom.
           Laat u wil geskied
           soos in die hemel net so ook op die aarde.
           Gee ons vandag ons daaglikse brood
           en vergeef ons ons skulde
           soos ons ook ons skuldenaars vergewe
           en lei ons nie in versoeking nie
           maar verlos ons van die bose.

Priester   Want aan U behoort die Koninkryk en die krag en die
           heerlikheid, aan die Vader en die Seun en die Heilige Gees, nou
           en altyd en tot in ewigheid.

Leser      Amen.
           Here, ontferm U (12x)

           Eer aan die Vader en aan die Seun en aan die Heilige Gees,
           nou en altyd en tot in ewigheid. Amen.

           Kom. laat ons aanbid en neerval voor God, ons Koning!
           Kom, laat ons aanbid en neerval voor Christus God, ons Koning!
                                       2


             Kom, laat ons aanbid en neerval voor Christus self, ons Koning
             en God!



Psalm 142(143)

Here, hoor my gebed; luister na my smeking in u waarheid; verhoor my in u
geregtigheid.
En gaan nie na die gereg met u kneg nie, want niemand wat leef, sal voor u
aangesig geregverdig word nie.
Want die vyand het my siel vervolg; hy het my lewe tot teen die grond
verneder; hy het my laat sit in duisternis soos hulle wat lankal dood is, en my
gees is vermoeid oor my; my hart is ontsteld in my.
Ek het nagedink oor al u dade; oor die werke van u hande het ek steeds
nagedink.
Ek het my hande na u toe uitgesteek; my siel smag na U soos 'n dorsland.
Hoor my gou, Here; my gees het my begewe.
Wend u aangesig nie van my af nie, sodat ek nie sal word soos hulle wat in
die kuil neerdaal nie.
Laat my in die môre u barmhartigheid hoor, want op U het ek my hoop gestel.
Maak aan my die weg bekend, Here, waarop ek moet gaan, want tot U het ek
my siel opgehef.
Bevry my van my vyande, Here, want tot U het ek my toevlug geneem. Leer
my om u wil te doen, want U is my God.
U goeie Gees sal my in 'n land van opregtheid lei. Om u naam ontwil, Here,
sal U my lewend maak.
In u geregtigheid sal U my siel uit verdrukking lei. En in u ontferming sal U my
vyande uitroei.
En sal U almal vernietig wat my siel verdruk, want ek is u kneg.


Diaken*      Laat ons keer op keer in vrede bid tot die Heer.

Volk         Here, ontferm U.

Diaken*      Help ons, red ons, ontferm U oor ons, en bewaar ons, o God,
             deur u genade.

Volk         Here, ontferm U.

Diaken*      Terwyl ons ons alheilige, onbevlekte, hooggeseënde en
             glorieryke Meesteres, die Theotokos en immermaagd Maria,
             saam met al die heiliges gedenk, laat ons onsself en mekaar en
             ons hele lewe toevertrou aan Christus ons God.

Volk         Aan U, o Heer.
                                       3


Priester     Want U is ‘n barmhartige en mensliewende God, en tot U stuur
             ons die lof omhoog, tot die Vader en die Seun en die Heilige
             Gees, nou en altyd en tot in ewigheid.

Volk         Amen.

             Toon 6

Volk         Halleluja, Halleluja, Halleluja.

Vers.        Here, bestraf my nie in u toorn nie, en tugtig my nie in u
             grimmigheid nie.

             Halleluja, Halleluja, Halleluja.

Vers         Ontferm U oor my, Here, want ek is swak.

             Halleluja, Halleluja, Halleluja.

             Toon 6

Wees ons barmhartig, o Here, wees ons barmhartig,
want terwyl ons verleë is, sonder enige verweer,
offer ons, sondaars, U as Meester hierdie smeekgebed:
wees ons barmhartig.

Eer aan die Vader en aan die Seun en aan die Heilige Gees.

Here, wees ons barmhartig, want in U het ons ons vertroue gestel;
wees nie uitermate toornig met ons
en dink nie aan ons oortredinge nie,
maar sien ook nou op ons neer, want U is goedhartig,
en verlos ons van ons vyande;
want U is ons God, en ons is u volk.
Ons almal is die werk van u hande, en ons roep u naam aan.

Nou en altyd en tot in ewigheid. Amen.

Open vir ons die poort van goedhartigheid, o geseënde Theotokos;
terwyl ons ons hoop op u gestel het, mag ons nie afdwaal nie;
mag ons deur u gered word uit teëspoed,
want u is die verlossing van die Christenvolk

Psalm 50 (51)

Ontferm U oor my, o God, volgens u groot barmhartigheid en wis volgens die
oorvloed van u medelye my oortreding uit.
Was my heeltemal van my ongeregtigheid en reinig my van my sonde.
Want ek ken my ongeregtigheid, en my sonde is altyd voor my.
Teen U alleen het ek gesondig en gedoen wat boos is in u oë, sodat U
                                       4


geregverdig mag word deur u woorde, en u mag oorwin wanneer U geoordeel
word.
Want kyk, in ongeregtighede is ek ontvang, en in sondes het my moeder my
gebaar.
Want kyk, U het waarheid liefgehad, die geheime en verborgene van u
wysheid het U aan my bekend gemaak.
U sal my besprinkel met hisop, en ek sal gereinig word; U sal my was en ek
sal witter word as sneeu.
U sal my vreugde en blydskap laat hoor; die vernederde gebeentes sal jubel.
Wend u aangesig van my sondes af, en wis al my ongeregtighede uit.
Skep in my 'n rein hart, o God, en gee opnuut 'n opregte gees in my binneste.
Verwerp my nie van u aangesig nie, en neem u Heilige Gees nie van my weg
nie.
Gee my weer die vreugde van u heil, en versterk my deur u bestierende
Gees.            Ek sal wetteloses u weë leer, en die goddeloses sal hulle tot
U wend.       Red my van bloedskuld, o God, God van my heil; my tong sal
jubel oor u geregtigheid.
Here, U sal my lippe open, en my mond sal u lof verkondig.
Want as U 'n offer verlang het, sou ek dit gegee het; in brandoffers sal U geen
behae hê nie.
'n Offer aan God is 'n verbryselde gees; 'n verbryselde en vernederde hart sal
God nie verag nie.
Doen goed, Here, aan Sion in u welbehae, en laat die mure van Jerusalem
gebou word.
Dan sal U 'n welbehae hê in 'n offer van geregtigheid, in offergawe en
brandoffers; dan sal hulle stiere offer op u altaar.

Die Kanon

Eerste Ode – Toon 4

O Meester wat altyd die siele en liggame van sterflinge
met die olie van barmhartigheid verbly,
en ook die gelowiges deur olie bewaar:
Ontferm U nou oor hulle
wat U deur middel van olie nader.

O Meester Christus, ontferm U oor u dienaars.

Die hele aarde is vol van u barmhartigheid, o Meester.
Daarom vra ons U met geloof dat u barmhartigheid wat die begrip te bowe
gaan, gegee mag word
aan ons, wat vandag op mistieke wyse
deur die heilige olie gesalf word.

Eer aan die Vader en aan die Seun en aan die Heilige Gees.

O Mensliewende, wat uit medelye u Apostels beveel het
om u gewyde salwing aan u ongestelde dienaars te bedien,
deur hul gebede ontferm U oor almal deur u seël.
                                       5


Nou en altyd en tot in ewigheid. Amen.

O reine, wat alleen oor 'n oorvloed van die see van vrede beskik
verlos altyd u dienaars van hul kwale en beproewinge
deur u gebede tot God,
sodat hulle u sonder ophou mag verheerlik.

Derde Ode

O Christus, wat alleen wonderbaar is
en barmhartig teenoor die gelowiges is,
skenk u Genade van bo
aan hulle wat ernstig siek is.

O Meester Christus, ontferm U oor u dienaars.

O Heer, wat eens deur u Goddelike bystand
die olyftak aangebied het vir die beëindiging van die Vloed,
red, deur u barmhartigheid, hulle wat ly.

Eer aan die Vader en aan die Seun en aan die Heilige Gees.

In u barmhartigheid, o Christus,
verbly deur ‘n goddelik ligtende lamp
hulle wat hulle nou met geloof in u barmhartigheid
na die salwing haas.

Nou en altyd en tot in ewigheid. Amen.

Sien met welwillendheid van bo af neer,
o Moeder van die Skepper van almal,
en bevry deur u gebede die siekes van hul bittere lyding.

Kathisma – Toon 8

Daar U ‘n goddelike rivier van barmhartigheid is,
‘n afgrond van groot medelye, o Barmhartige,
toon die goddelike strome van u barmhartigheid,
en genees almal.
Laat die fonteine van wonders oorvloedig vloei en reinig almal.
Want met ywer haas ons ons altyd na U en smeek om u genade.

Kathisma – Toon 4

O Geneesheer en Helper van hulle wat ly,
o Verlosser en Redder van die siekes,
o Meester en Here van almal,
skenk genesing aan u dienaars wat siek is,
ontferm U en wees barmhartig teenoor hulle wat dikwels gestruikel het,
                                        6


en verlos hulle, o Christus, van hul foute,
sodat hulle u goddelike krag mag verheerlik.

Vierde Ode – Toon 4

Terwyl U, o Heiland, 'n onverganklike salf is,
wat in genade uitgestort is en die wêreld reinig,
ontferm U en wees barmhartig
teenoor hulle wat die wonde van die liggaam
met heilige geloof in U salf.

O Meester Christus, ontferm U oor u dienaars.

Seël nou die sintuie van u dienaars, o Meester,
met die blydskap van die seël van u barmhartigheid,
en maak die ingang daartoe ondeurdringbaar
en ontoeganklik vir alle vyandige magte.

Eer aan die Vader en aan die Seun en aan die Heilige Gees.

U wat beveel dat die siekes u gewyde priesters ontbied,
en dat hulle, o Mensliewende,
genees moet word deur gebed en deur u oliesalwing,
red hulle wat ly deur u barmhartigheid.

Nou en altyd en tot in ewigheid.

Alheilige, immermaagd Theotokos,
my standvastige toevlug en beskermster,
my hawe en muur, leer en vesting,
ontferm u en wees barmhartig,
want tot u alleen het ons ons toevlug geneem.

Vyfde Ode

U wat die oneindige diepte van barmhartigheid is, o Goeie,
ontferm U, o Barmhartige,
deur u heilige Olie oor hulle wat ly,
want U is goedhartig.

O Meester Christus, ontferm U oor u dienaars.

O Christus wat deur die goddelike stempel van u Seël
ons siele en liggame op onuitspreeklike wyse
vanuit die hemel geheilig het,
genees almal deur u hand.

Eer aan die Vader en aan die Seun en aan die Heilige Gees.
                                       7


O Here wat alle goedheid te bowe gaan,
wat in u onuitspreeklike liefde
die mirresalwing deur die ontugtige vrou aanvaar het,
ontferm U oor u dienaars.

Nou en altyd en tot in ewigheid.

O Albesonge reine Meesteres wat alle goedheid te bowe gaan,
ontferm u oor hulle wat met die heilige Olie gesalf word
en red u dienaars.

Sesde Ode

O Mensliewende, wat deur u woorde
salwing met olie vir konings ingestel het
en dit deur Hoëpriesters voltrek het,
red deur u seël ook hulle wat ly,
want U is goedhartig.

O Meester Christus, ontferm U oor u dienaars.

Laat geen invloed van verbitterde demone die sintuie aantas
van hulle wat die teken van goddelike salwing ontvang nie, o Heiland,
maar omsluit hulle met die beskutting van u heerlikheid.

Eer aan die Vader en aan die Seun en aan die Heilige Gees.

O Mensliewende, strek u hand vanuit die hoogte uit, ,
en heilig u Olie, o Heiland,
en gee dit aan u dienaars vir genesing
en die verlossing van al hul kwale.

Nou en altyd en tot in ewigheid. Amen.

Deur u goddelike geboortegewing, o Moeder van die Skepper,
is u geopenbaar as ‘n vrugbare olyfboom,
waardeur die wêreld geblyk het vol barmhartigheid te wees.
Red daarom hulle wat ly deur die aanraking van u gebede.

Kontakion – Toon 2

O bron van barmhartigheid wat alle goedheid te bowe gaan,
verlos van alle lyding hulle wat met vurige geloof
voor u onuitspreeklike barmhartigheid neerval, o Goedhartige.
Neem hulle siektes weg en skenk hulle die goddelike genade van bo.

Sewende Ode – Toon 4

O Heiland en enige God,
U wat deur u barmhartigheid en ontferming
                                      8


die hartstogte van die siel en die ellendes van die liggaam van almal genees,
genees ook hulle wat aan siektes ly, o Goedhartige.

O Meester Christus, ontferm U oor u dienaars.

Wanneer almal se hoofde met olie gesalf word, o Heer,
skenk daardeur die blye vreugde
aan hulle wat na die barmhartigheid van u verlossing verlang,
deur u ryke medelye.

Eer aan die Vader en aan die Seun en aan die Heilige Gees.

U seël is, deur die gebede van die priesters, ‘n swaard teen die demone, o
Heiland,
en ‘n vuur wat die hartstogte van die siel verteer.
Daarom besing ons wat genesing ontvang het U met geloof.

Nou en altyd en tot in ewigheid.

O Moeder van God, u het op 'n wyse wat vir God gepas is, Hom wat alles in
sy hand hou in u skoot gedra en op onuitspreeklike wyse 'n liggaam gegee;
ons bid u om u te ontferm oor hulle wat ly.

Agste Ode

Ontferm U oor almal, o Heiland,
volgens u groot en goddelike barmhartigheid.
Want terwyl ons dit op mistieke wyse uitbeeld, o Meester,
bied ons die salwing met heilige Olie aan die siekes.
Genees hulle almal deur u krag.

O Meester Christus, ontferm U oor u dienaars.

Deur die strome van u barmhartigheid, o Christus,
en deur die salwing van u priesters,
was, as die goedhartige Here,
die pyne en wonde en die smarte se aanslae weg
van hulle wat gekwel word deur die nood van die hartstogte,
sodat hulle deur u reiniging krag kan verkry.

Eer aan die Vader en aan die Seun en aan die Heilige Gees.

Neem u barmhartigheid, o Meester,
nie weg van ons wat die simbool van die hemelse bystand,
die goddelike olie van blydskap uitbeeld nie,
en verag hulle nie wat altyd met geloof uitroep:
Loof die Here, al die werke van die Here.

Nou en altyd en tot in ewigheid. Amen.
                                      9


As ‘n glorieryke kroon, o Reine,
het die natuur u goddelike Seun ontvang,
Hy wat die slagordes van die vyand afweer,
en hulle met al sy krag oorwin.
Daarom, gekroon met die stralende glans van u genadegawes,
besing ons u, o albesonge Meesteres.

Negende Ode

Neig U tot ons vanuit die hemel, o Barmhartige,
en betoon u barmhartigheid aan almal.
Gee u hulp en krag aan hulle wat u nader,
deur die Goddelike salwing van u priesters, o Mensliewende.

O Meester Christus, ontferm U oor u dienaars.

Algoeie Heiland, laat ons met vreugde die heilige Olie aanskou,
wat U deur u goddelike besluit,
bo enige verdienste van die deelhebbers daaraan,
aanvaar en simbolies gedeel het
met dié wat aan die goddelike bad deel het.

Eer aan die Vader en aan die Seun en aan die Heilige Gees.

Betoon medelye en ontferm U, o Heiland,
red van gevare en kwellinge,
en verlos u dienaars na siel en liggaam van die pyle van die Bose,
want U is ‘n barmhartige God
wat deur goddelike genade genees.

Nou en altyd en tot in ewigheid. Amen.

Aanvaar die liedere en gebede van u dienaars, o Maagd;
deur u smekinge, red húlle van vermoeiende hartstogte en smarte, o al-
onbevlekte
wat hul toevlug deur ons tot u heilige beskutting neem.                  .

Dit is waarlik gepas om u salig te noem, o Theotokos,
immergeseënd, al-onskuldig en die Moeder van ons God.
Eerbiedwaardiger as die Gerubim,
en onvergelyklik glorieryker as die Serafim,
het u ongeskonde God die Woord gebaar.
Ware Theotokos, ons verheerlik u.

             Die Klein Litanie

Diaken*      Laat ons keer op keer in vrede bid tot die Heer.

Volk         Here, ontferm U.
                                       10


Diaken*      Help ons, red ons, ontferm U oor ons en bewaar ons, o God,
             deur u genade.

Volk         Here, ontferm U.

Diaken*      Terwyl ons ons alheilige, onbevlekte, hooggeseënde en
             glorieryke Meesteres, die Theotokos en immermaagd Maria,
             saam met al die heiliges gedenk, laat ons onsself en mekaar en
             ons hele lewe toevertrou aan Christus ons God.

Volk         Aan U, o Heer.

Priester     Want al die Kragte van die Hemele prys U en tot U stuur ons
             die lof omhoog, tot die Vader en die Seun en die Heilige Gees,
             nou en altyd en tot in ewigheid.

Volk         Amen.

             Exapostilarion – Toon 3

             O Goeie, aanskou met u oog van barmhartigheid
             die gebed van ons
             wat vandag in u heilige tempel bymekaargekom het,
             om u ongestelde dienaars met Heilige Olie te salf.
       Die Lofpsalms - Toon 4
       Psalm 148
       Laat alles wat asem het die Here loof.
       Loof die Here uit die hemele,
       loof Hom in die hoogste hemele.
       U kom toe 'n lied, o God.
       Loof Hom, al sy Engele.
       Loof Hom, al sy Magte.
       U kom toe 'n lied, o God.


Vers. Om 'n vonnis wat opgeskrywe is aan hulle te voltrek; hierdie eer sal al
      sy heiliges beskore wees.


       U, met Wie versoening bewerkstellig kan word en wat mensliewend is,
       deur u Apostels het U u genade deur u heilige Olie geskenk
       om die wonde en siektes van almal te genees.
       Daarom, omdat U goedhartig is,
       heilig en ontferm U oor hulle wat u Olie met geloof nader,
       reinig hulle van alle siektes
       en ag hulle u onverganklike saligheid waardig, o Here.


Vers Loof God in sy heiliges; loof Hom in die uitspansel van sy krag.
                                       11


        Daar U goedhartig is, o onbegryplike Mensliewende,
        seël deur u heilige Olie ons sintuie met u onsienlike hand,
        en aanskou vanuit die hemel hulle wat hulle met geloof tot U haas
        en om vergifnis van hul oortredinge vra,
        en skenk hulle genesing na siel en liggaam,
        sodat hulle u mag met liefde mag vereer en verheerlik.


Vers Loof Hom oor sy magtige dade; loof Hom na die volheid van sy
     grootheid.


        Deur die salwing met u barmhartigheid,
        en die aanraking van u priesters, o Mensliewende,
        heilig u dienaars vanuit die hemel,
        red hulle van hul kwale,
        reinig die besoedeling van hul siele en was dit af,
        en verlos hulle van verstrikkende versoekinge.
        Verlig hul pyne en verdryf hul teëspoed en beëindig hul verdrukking,
        want U is medelydend en goedhartig.


        Eer aan die Vader en aan die Seun en aan die Heilige Gees, nou en
        altyd en tot in ewigheid. Amen.


        Ek smeek u, die veelbesonge, allerreinste paleis van die Koning:
        Reinig my gees wat bevlek is met baie sondes,
        en maak dit ‘n woonplek van die alles-oortreffende goddelike Drie-
        eenheid,
        sodat ek, u nuttelose dienaar, gered mag word
        en u mag en onmeetlike barmhartigheid mag verheerlik.


Leser         Heilige God, Heilige Magtige, Heilige Onsterflike,
              ontferm U oor ons. (drie maal)

              Eer aan die Vader en aan die Seun en aan die Heilige Gees,
              nou en altyd en tot in ewigheid. Amen.

              Alheilige Drie-eenheid, ontferm U oor ons.
              Here, reinig ons van ons sondes.
              Meester, vergeef ons ons oortredinge.
              Heilige, besoek en genees ons swakhede,
              om u Naams ontwil.

              Here, ontferm U. Here, ontferm U. Here, ontferm U.

              Eer aan die Vader en aan die Seun en aan die Heilige Gees,
              nou en altyd en tot in ewigheid. Amen.
                                       12


             Onse Vader, wat in die hemele is,
             laat u naam geheilig word.
             Laat u koninkryk kom.
             Laat u wil geskied
             soos in die hemel net so ook op die aarde.
             Gee ons vandag ons daaglikse brood
             en vergeef ons ons skulde
             soos ons ook ons skuldenaars vergewe
             en lei ons nie in versoeking nie
             maar verlos ons van die bose.

Priester     Want aan U behoort die Koninkryk en die krag en die
             heerlikheid, aan die Vader en die Seun en die Heilige Gees,
             nou en altyd en tot in ewigheid.

Leser        Amen.


             Troparion – Toon 4
Daar U, o Christus, die enigste is om ons te hulp te snel,
besoek u dienaars wat ly spoedig vanuit die hemel.
Red hulle van hul kwale en bittere pyn.
Hef hulle op om U te loof, en sonder ophou te verheerlik,
deur die gebede van die Theotokos, o enige Mensliewende.


Diaken*      Laat ons in vrede bid tot die Heer.

Volk         Here, ontferm U. En so na elke bede.

Diaken*      Om die vrede van bo en die redding van ons siele, laat ons bid
             tot die Heer.

             Om vrede vir die hele wêreld, die welsyn van die heilige Kerke
             van God, en die eenheid van almal, laat ons bid tot die Heer.

             Vir hierdie heilige Huis, en vir hulle wat dit met geloof, eerbied
             en die vrees van God betree, laat ons bid tot die Heer.

             Vir die toegewyde, Ortodokse Christene, laat ons bid tot die
             Heer.

             Vir ons vader en aartsbiskop, pous en patriarg N., vir ons vader
             en aartsbiskop N., vir die eerbiedwaardige priesterskap, die
             diakonaat in Christus, vir alle geestelikes en die hele volk, laat
             ons bid tot die Heer.

             Vir die mense van ons land, en vir alle owerhede en magte wat
             oor ons gestel is, laat ons bid tot die Heer.
                                       13


             Vir die volk hier teenwoordig wat wag op die genade van die
             Heilige Gees, laat ons bid tot die Heer.

             Dat hierdie Olie geseën mag word deur die koms en die krag en
             die werking van die Heilige Gees, laat ons bid tot die Heer.

             Vir die dienaars van God wat na hierdie heilige Misterie gekom
             het, dat God hulle mag besoek, en die genade van die heilige
             Gees oor hulle mag kom, laat ons bid tot die Heer.

             Om hulle en ons bevryding van alle verdrukking, toorn, gevaar
             en nood, laat ons bid tot die Heer.

             Help ons, red ons, ontferm U oor ons en bewaar ons, o God,
             deur u genade.

             Terwyl ons ons alheilige, onbevlekte, hooggeseënde en
             glorieryke Meesteres, die Theotokos en immermaagd Maria,
             saam met al die heiliges gedenk, laat ons onsself en mekaar en
             ons hele lewe toevertrou aan Christus ons God.

Volk         Aan U, o Heer.

Priester     Want U kom toe alle heerlikheid, eer en aanbidding, Vader,
             Seun en Heilige Gees, nou en altyd en tot in ewigheid.
Volk         Amen.


Diaken       Laat ons bid tot die Heer.


             Gebed vir die Olie


Priester     O Here, wat die beproewinge van ons siele en liggaame in u
             barmhartigheid en deernis genees: Heilig ook, o Meester,
             hierdie Olie, sodat dit vir hulle wat daarmee gesalf sal word,
             mag wees tot genesing en bevryding van alle hartstogte,
             liggaamlike siektes, besoedeling van gees en liggaam, en alle
             boosheid, sodat u alheilige Naam, van die Vader en die Seun en
             die Heilige Gees, ook hierdeur verheerlik mag word, nou en
             altyd en tot in ewigheid. Amen.


Terwyl die priester die gebed lees word die volgende troparia gesing.


                           Toon 4

Daar U, o Christus, die enigste is om ons te hulp te snel,
besoek u dienaars wat ly spoedig vanuit die hemel.
                                         14


Red hulle van hul kwale en bittere pyn.
Hef hulle op om U te loof, en sonder ophou te verheerlik,
deur die gebede van die Theotokos, o enige mensliewende.
                             Toon 4
Met die oë van my siel wat blind geword het,
nader ek U, o Christus, soos die man wat blind gebore is.
En met berou roep ek tot U:
U is die helder Lig
van hulle wat in die duister verkeer.
                             Toon 3
Soos U van ouds die verlamde laat opstaan het, o Heer,
laat ook my siel opstaan wat erg verlam is
deur baie verskillende sondes en verkeerde dade
sodat ek gered mag word en mag roep:
Eer aan u mag, o barmhartige Christus!
                             Toon 8 (die H. Jakobus, die Broer van God)

As die Here se dissipel het jy die Evangelie ontvang, o regverdige.
As martelaar kan jy nie weggewys word nie;
as die broer van God is jy vry om jou saak te stel;
as hiërarg het jy die reg om voorspraak te doen.
Smeek Christus ons God dat ons siele gered mag word.


                             Toon 4 (die H. Jakobus, die Broer van God)
Die eniggeborene van die Vader, God en Woord,
wat in die laaste dae onder ons gewoon het,
het jou as die eerste herder en leraar van Jerusalem aangewys, o heilige
Jakobus,
‘n getroue bedienaar van die geestelike Misteries.
Daarom eer ons jou almal, o Apostel.


                             Toon 3 (die H. Nikolaas)
In Myra het dit duidelik geblyk dat jy ‘n priester is, o Heilige.
Want jy het die Evangelie van Christus vervul, o getroue,
jy het jou lewe afgelê vir jou volk,
en onskuldiges gered van die dood.
Daarom is jy ‘n heilige geag,
‘n groot ingewyde in die genade van God.


                             Toon 3 (die H. Dimitrios)
In jou het die wêreld ‘n groot beskermer in gevare gevind,
o Oorwinnaar wat die heidene op die vlug laat slaan.
Daarom, soos wat jy die selfverheffing van Luaios vernietig het,
en Nestor in die stadion bemoedig het,
                                      15


bid ook so tot Christus ons God, o Grootmartelaar Dimitrios,
dat Hy ons die groot genade sal skenk.


                           Toon 3 ( die H. Panteleimon)
O heilige oorwinnaar en geneesheer Panteleimon,
bid tot die barmhartige God,
dat Hy die vergifnis van oortredinge
aan ons siele sal skenk.


                           Toon 8 (die H. Kosmas en Damianos)
O Heilige wonderdoenende onbaatsugtiges,
besoek ons krankhede.
Julle het verniet ontvang,
gee ook verniet aan ons.


                           Toon 2 (die H. Johannes die Teoloog)
Wie sal jou grootsheid verhaal, o maagdelike?
Want jy laat wonders opwel, en genesinge stroom,
en jy bid vir ons siele,
as Teoloog en vriend van Christus.


                           Toon 2

O vurige gebed, en muur wat oninneembaar is,
o bron van erbarming, die toevlug van die wêreld,
ons roep nou dringend tot u, o Theotokos, Meesteres,
Haas u en verlos ons uit gevare,
u wat alleen spoedig tot ons beskerming kom.

Priester      Laat ons aandag gee.

Leser         Prokimenon Toon 1 (Ps. 32 (33))

              Laat u barmhartigheid oor ons wees Here, soos ons ons
              vertroue gestel het in U.

        Vers: O regverdiges, jubel in die Here! 'n Loflied betaam die
              opregtes.

              Die Eerste Apostellesing

Priester      Wysheid.

Leser         Die Lesing uit die Algemene Sendbrief van Jakobus (5:10-
16)
                                      16


Priester      Laat ons aandag gee.

Leser

Broeders, neem as voorbeeld van lyding, my broeders, en van geduld die
profete wat in die Naam van die Here gespreek het. Kyk, ons reken hulle
geluksalig wat verdra. Julle het gehoor van die lydsaamheid van Job, en julle
het die einddoel van die Here met hom gesien, dat die Here vol medelye en
ontferming is. Maar bo alles, my broeders, moenie sweer nie: nie by die
hemel nie, ook nie by die aarde nie en ook geen ander eed nie; maar laat julle
ja ja wees en julle nee nee, sodat julle nie onder ‘n oordeel val nie. Is daar
iemand onder julle wat ly? Laat hom bid. Is iemand opgeruimd? Laat hom
psalmsing. Is daar iemand siek onder julle? Laat hom die ouderlinge van die
gemeente inroep, en laat hulle oor hom bid nadat hulle hom in die Naam van
die Here met olie gesalf het. En die gebed van die geloof sal die kranke red,
en die Here sal hom oprig. Selfs as hy sonde gedoen het, sal dit hom
vergewe word. Bely mekaar julle misdade en bid vir mekaar, sodat julle
gesond kan word. Die vurige gebed van ‘n regverdige het groot krag.

Priester      Vrede vir u, leser.

Leser         En vir u gees.

              Halleluja (3x) - Toon 8 (Ps. 100 (101))

        Vers. Ek sal tot U sing van barmhartigheid en oordeel, o Here.

              Die Eerste Evangelielesing

Priester      Wysheid. Laat ons opstaan. Laat ons luister na die Heilige
              Evangelie. Vrede vir almal.

Volk          En vir u gees.

Priester      Die lesing uit die Heilige Evangelie volgens Lukas.

Volk          Eer aan U, o Heer, eer aan U.

Priester      Laat ons aandag gee.

Lukas 10:25-37

In daardie tyd het ‘n wetgeleerde Jesus genader en Hom versoek deur te sê:
Meester, wat moet ek doen om die ewige lewe te beërwe? En Hy antwoord
hom: Wat is in die wet geskrywe? Hoe lees jy? En hy antwoord en sê: Jy
moet die Here jou God liefhê uit jou hele hart en uit jou hele siel en uit jou
hele krag en uit jou hele verstand; en jou naaste soos jouself. Toe sê Hy vir
hom: Jy het reg geantwoord; doen dit, en jy sal lewe. Maar hy wou homself
regverdig, en sê vir Jesus: En wie is my naaste? En Jesus antwoord en sê: ‘n
Sekere man het afgegaan van Jerusalem na Jérigo en onder rowers verval,
                                      17


en nadat hulle hom uitgetrek en geslaan het, gaan hulle weg en laat hom half
dood lê. En bygeval het ‘n priester met daardie pad afgekom, en toe hy hom
sien, gaan hy anderkant verby. En net so het ook ‘n Leviet by dié plek gekom
en hom gesien en anderkant verbygegaan. Maar ‘n sekere Samaritaan wat
op reis was, het op hom afgekom; en toe hy hom sien, het hy innig jammer
gevoel, en na hom gegaan, sy wonde verbind en olie en wyn daarop gegooi.
Hy het hom toe op sy eie pakdier gehelp en hom na ‘n herberg geneem en vir
hom gesorg. En toe hy die volgende môre weggaan, haal hy twee pennings
uit en gee dit aan die eienaar van die herberg en sê vir hom: Sorg vir hom, en
enige onkoste wat jy nog meer mag hê, sal ek jou betaal as ek terugkom. Wie
dan van hierdie drie, dink jy, was die naaste van hom wat onder die rowers
verval het? En hy antwoord: Hy wat barmhartigheid aan hom bewys het. Toe
sê Jesus vir hom: Gaan en doen jy net so.

Volk         Eer aan U, o Heer, eer aan U.

Diaken       Wees ons barmhartig, o God, volgens u groot barmhartigheid,
             ons bid U, hoor ons en wees barmhartig.

Volk         Here, ontferm U.

Diaken*      Ook bid ons om barmhartigheid, lewe, vrede, gesondheid, heil
             en besoeking, vergifnis en kwytskelding van sondes vir die
             dienaars van God, wat na hierdie Heilige Misterie gekom het, en
             dat hulle al hul oortredings, opsetlik sowel as onopsetlik,
             vergewe mag word.

Volk         Here, ontferm U.

Priester     Want U is 'n barmhartige en mensliewende God, en tot U stuur
             ons die lof omhoog, tot die Vader en die Seun en die Heilige
             Gees, nou en altyd en tot in ewigheid.

Volk         Amen.

Diaken       Laat ons bid tot die Heer.

             Die Eerste Gebed

Priester     O Beginlose, ewige, Heilige van die heiliges, wat u eniggebore
             Seun gestuur het om alle siektes en swakhede van ons siele en
             liggame te genees, laat u Heilige Gees neerdaal en heilig
             hierdie Olie. En gee dat dit vir u dienaars wat daarmee gesalf
             gaan word tot volkome verlossing van hul sondes sal dien, tot
             beërwing van die Koninkryk van die Hemele. Want U is God,
             groot en wonderbaar, wat u verbond en u barmhartigheid
             bewaar vir dié wat U lief het, wat verlossing van sondes skenk
             deur u heilige Seun, Jesus Christus, wat ons die wedergeboorte
             uit die sonde gegee het, wat die blindes verlig en die gevallenes
             ophef, wat die regverdiges liefhet en U oor die sondaars
                                       18


              ontferm, wat ons vernuwe het uit die duisternis en skadu van die
              dood, wat aan hulle in boeie is, sê: “Kom uit!” en aan aan hulle
              wat in duisternis verkeer: “Toon julleself." Want die lig van die
              kennis van u Eniggebore Seun het in ons harte geskyn,
              aangesien Hy om ons ontwil op aarde verskyn het, en met die
              mensdom omgegaan het. En aan hulle wat Hom aangeneem
              het, het Hy mag gegee om kinders van God te word, deur aan
              ons die aanneming tot kinders deur die bad van die
              wedergeboorte te skenk, en het Hy ons vrygemaak van die
              heerskappy van die Duiwel. Aangesien dit U nie behaag het dat
              ons deur bloed gereinig word nie, maar deur heilige olie, het Hy
              aan ons die teken van sy Kruis gegee, sodat ons die kudde van
              Christus mag word, ‘n koninklike priesterdom, ‘n heilige volk,
              nadat Hy ons deur water gereinig en deur die Heilige Gees
              geheilig het. Skenk, o Heer en meester, u genade vir hierdie
              diens van U, soos U dit aan Moses u dienaar geskenk het, en
              aan Samuel u geliefde, en aan Johannes u uitverkorene, en aan
              almal wat U deur alle geslagte heen behaag het; gee ook dat
              ons so dienaars van die Nuwe Testament van u Seun mag word
              ten opsigte van hierdie olie, wat U daargestel het deur sy
              kosbare Bloed; sodat ons, deur die aflê van aardse begeertes,
              vir die sonde mag sterf en in geregtigheid mag lewe, deur ons
              met ons Heer, Jesus Christus, te beklee, deur die aanwending
              van die olie wat nou hier geheilig gaan word. Laat hierdie olie, o
              Heer, olie van blydskap word, olie tot heiliging, 'n koninklike
              kleed, 'n pantser van sterkte, die afweer van alle bose invloed, 'n
              seël vry van strikke, die genoeë van die hart, ewige vreugde;
              sodat almal wat met hierdie olie van wedergeboorte gesalf word,
              deur hul teenstanders met vrees bejeën sal word en hulle mag
              straal in die glans van u heiliges, sonder vlek of rimpel en in u
              ewige rusplek opgeneem mag word, en die prys van die hoë
              roeping mag ontvang.

              Want aan U, o God, ons God, behoort dit om U oor ons te
              ontferm en ons te red, en tot U stuur ons die lof omhoog, tot die
              Vader en die Seun en die Heilige Gees, nou en altyd en tot in
              ewigheid.

Volk          Amen.

Priester      Laat ons aandag gee.

Leser         Prokimenon – Toon 2 (Ps 117 (118))

              Die Here is my sterkte en my loflied, en Hy het my tot heil
              geword.

        Vers: Die Here het my hard gekasty, maar my aan die dood nie
              oorgegee nie.
                                     19


             Die Tweede Apostellesing

Priester     Wysheid.

Leser        Die Lesing uit die Brief van Paulus aan die Romeine (15:1-7)

Priester     Laat ons aandag gee.

Leser

Broeders, op ons wat sterk is, rus die verpligting om die swakhede te dra van
die wat nie sterk is nie, en nie onsself te behaag nie. Want elkeen van ons
moet die naaste behaag met die oog op wat goed is tot stigting. Want ook
Christus het Homself nie behaag nie, maar soos geskrywe is: Die smaadhede
van die wat U smaad, het op My geval. Want alles wat tevore geskrywe is, is
tot ons lering tevore geskrywe, sodat ons deur lydsaamheid en bemoediging
van die Skrifte hoop kan hê. En mag die God van lydsaamheid en
bemoediging aan julle gee om eensgesind onder mekaar te wees
ooreenkomstig die wil van Christus Jesus, sodat julle die God en Vader van
onse Here Jesus Christus eendragtiglik uit een mond kan verheerlik. Neem
daarom mekaar aan, soos Christus ons ook aangeneem het, tot heerlikheid
van God.

Priester     Vrede vir u, leser.

Leser        En vir u gees.

             Halleluja (3x). Toon 5 (Psalm 88 (89))

             U barmhartighede sal ek vir ewig besing, o Here.

             Tweede Evangelielesing

Priester     Wysheid. Laat ons opstaan. Laat ons luister na die Heilige
             Evangelie. Vrede vir almal.

Volk         En vir u gees.

Priester     Die lesing uit die Heilige Evangelie volgens Lukas.

Volk         Eer aan U, o Heer, eer aan U.

Priester     Laat ons aandag gee.

Lukas 19:1-10

In daardie tyd het Jesus in Jérigo gekom en daar deurgegaan. En daar was
‘n man met die naam van Saggéüs, ‘n hoof van die tollenaars en ‘n ryk man.
En hy het probeer om Jesus te sien, wie Hy was; maar vanweë die skare kon
hy nie, omdat hy klein van persoon was. En hy het vooruit gehardloop en in
                                     20


‘n wildevyeboom geklim, sodat hy Hom kon sien, want Hy sou daarlangs
verbygaan. En toe Jesus by die plek kom, kyk Hy op en sien hom en sê vir
hom: Saggéüs, maak gou en klim af, want Ek moet vandag in jou huis bly.
Hy maak toe gou en klim af en het Hom met blydskap ontvang. En toe almal
dit sien, het hulle gemurmureer en gesê: Hy het by ‘n sondige man
tuisgegaan. Maar Saggéüs het gaan staan en aan die Here gesê: Here, kyk,
die helfte van my goed gee ek vir die armes; en as ek van iemand iets
afgepers het, gee ek dit vierdubbel terug. Toe sê Jesus aan hom: Vandag het
daar redding vir hierdie huis gekom, aangesien hierdie man ook ‘n seun van
Abraham is. Want die Seun van die mens het gekom om te soek en te red
wat verlore was.

Volk        Eer aan U, o Heer, eer aan U.

Diaken      Wees ons barmhartig, o God, volgens u groot barmhartigheid,
            ons bid U, hoor ons en wees barmhartig.

Volk        Here, ontferm U.

Diaken*     Ook bid ons om barmhartigheid, lewe, vrede, gesondheid, heil
            en besoeking, vergifnis en kwytskelding van sondes vir die
            dienaars van God, wat na hierdie Heilige Misterie gekom het, en
            dat hulle al hul oortredings, opsetlik sowel as onopsetlik,
            vergewe mag word.

Volk        Here, ontferm U.

Priester    Want U is 'n barmhartige en mensliewende God, en tot U stuur
            ons die lof omhoog, tot die Vader en die Seun en die Heilige
            Gees, nou en altyd en tot in ewigheid.

Volk        Amen.

Diaken      Laat ons bid tot die Heer.

            Die Tweede Gebed

Priester    O grote en allerhoogste God wat deur die hele skepping aanbid
            word, bron van wysheid, waarlik ondeurgrondelike afgrond van
            goedheid, onbegrensde see van goedhartigheid: Ontferm U oor
            ons, mensliewende Meester, die God van ewige en
            wonderbaarlike dinge, wat geen mens met sy denke kan begryp
            nie, en verhoor ons u onwaardige dienaars. En waar ons hierdie
            Olie in u grote Naam aanwend, laat genesinge as u gawe daar
            neerdaal, asook vergifnis van sondes, en genees hulle in die
            oorvloed van u barmhartigheid. Ja versoenlike Here, wat alleen
            barmhartig en mensliewend is, wat berou het oor ons booshede,
            wat weet dat die gesindheid van die mens van sy jeug af op
            booshede ingestel is, wat nie die dood van die sondaar begeer
            nie, maar dat hy hom bekeer en lewe, wat ter wile van die
                                      21


              verlossing van sondaars mens geword het, hoewel U God is, en
              ‘n geskapene geword het ter wille van u skepsel. Dit is U wat
              gesê het: Ek het nie gekom om regverdiges te roep nie, maar
              sondaars tot bekering. Dit is U wat die verlore skaap gesoek
              het. Dit is U wat die verlore muntstuk sorgvuldig gesoek en
              gevind het. Dit is U wat gesê het: “Ek sal hom wat na My toe
              kom nooit uitwerp nie.” Dit is U wat die ontugtige vrou wat u
              dierbare voete met haar trane natgemaak het nie verag het nie.
              Dit is U wat gesê het: “Hoeveel keer jy ook al mag val, staan op
              en jy sal gered word.” Dit is U wat gesê het: “Daar is blydskap in
              die hemel oor een sondaar wat hom bekeer.” O goedhartige
              Meester, kyk U self uit u heilige hoogte neer en beskadu ons u
              sondige en onwaardige dienaars in hierdie uur met die genade
              van die Heilige Gees, en maak u woning in hierdie dienaars van
              U wat hulle foute erken en U met geloof nader. En aanvaar hulle
              op grond van u mensliewendheid, en vergewe hulle as hulle in
              woord of daad of gedagte foute begaan het en wis dit uit en
              reinig hulle van alle sonde, en wees altyd by hulle terwyl U hulle
              vir die tyd van hul lewe wat nog oorbly, beskerm sodat hulle in u
              gebooie mag wandel en nie meer ‘n voorwerp van bespotting vir
              die duiwel mag wees nie, sodat u alheilige Naam in hulle
              verheerlik mag word.

              Want aan U, o Christus ons God, behoort dit om U oor ons te
              ontferm en ons te red, en tot U stuur ons die lof omhoog, soos
              ook tot u beginlose Vader en u alheilige, goeie en
              lewendmakende Gees, nou en altyd en tot in ewigheid.

Volk          Amen.

Priester      Laat ons aandag gee.


Leser         Prokimenon – Toon 3 (Psalm 26 (27))

              Die Here is my lig en my Heiland; vir wie sou ek vrees?

        Vers: Die Here is die beskermer van lewe; vir wie sou ek bang
              wees?

              Die Derde Apostellesing

Priester      Wysheid.

Leser         Die Lesing uit die Eerste Brief van Paulus aan die
              Korinthiërs (12:27-31;13:1-8)

Priester      Laat ons aandag gee.

Leser
                                        22



Broeders, julle is die liggaam van Christus en lede afsonderlik. En God het
sommige in die gemeente gestel: in die eerste plek apostels, ten tweede
profete, ten derde leraars, daarna kragte, daarna genadegawes van
gesondmaking, helpers, regeringe, allerhande tale. Almal is tog nie apostels
nie, almal is tog nie profete nie, almal is tog nie leraars nie, almal is tog nie
kragte nie? Het almal genadegawes van gesondmaking, spreek almal in tale,
kan almal dit uitlê? Maar beywer julle met die oog op die beste gawes; en ek
wys julle ‘n nog uitnemender weg. Al sou ek die tale van mense en engele
spreek, en ek het nie die liefde nie, dan het ek ‘n klinkende metaal of ‘n
luidende simbaal geword. En al sou ek die gawe van profesie hê en al die
geheimenisse weet en al die kennis, en al sou ek al die geloof hê, sodat ek
berge kon versit, en ek het nie die liefde nie, dan sou ek niks wees nie. En al
sou ek al my goed uitdeel, en al sou ek my liggaam oorgee om verbrand te
word, en ek het nie die liefde nie, dan sou dit my niks baat nie. Die liefde is
lankmoedig en vriendelik; die liefde is nie jaloers nie; die liefde praat nie groot
nie, is nie opgeblase nie, handel nie onwelvoeglik nie, soek nie sy eie belang
nie, word nie verbitterd nie, reken die kwaad nie toe nie, is nie bly oor die
ongeregtigheid nie, maar is bly saam met die waarheid. Dit bedek alles, glo
alles, hoop alles, verdra alles. Die liefde vergaan nimmermeer.

Priester      Vrede vir u, leser.

Leser         En vir u gees.
              Halleluja (3x). Toon 2 (Psalm 30(31))

              Op U het ek my hoop gestel, o Here: laat my nooit
              beskaamd staan nie

              Die Derde Evangelielesing

Priester      Wysheid. Laat ons opstaan. Laat ons luister na die Heilige
              Evangelie. Vrede vir almal.

Volk          En vir u gees.

Priester      Die lesing uit die Heilige Evangelie volgens Matthéüs.

Volk          Eer aan U, o Heer, eer aan U.

Priester      Laat ons aandag gee.

Matthéüs 10: 5-8

In daardie tyd het Jesus sy twaalf dissipels na Hom geroep en aan hulle mag
gegee oor onreine geeste, om hulle uit te dryf en om elke siekte en elke kwaal
te genees. Jesus het hierdie twaalf uitgestuur en hulle bevel gegee en gesê:
Moenie gaan op pad na die heidene nie, en moenie ingaan in ‘n stad van die
Samaritane nie; maar gaan liewer na die verlore skape van die huis van
Israel. En gaan preek en sê: Die koninkryk van die hemele het naby gekom.
                                      23


Maak siekes gesond, reinig melaatses, wek dooies op, dryf duiwels uit. Julle
het dit verniet ontvang, verniet moet julle dit gee.

Volk         Eer aan U, o Heer, eer aan U.

Diaken       Wees ons barmhartig, o God, volgens u groot barmhartigheid,
             ons bid U, hoor ons en wees barmhartig.

Volk         Here, ontferm U.

Diaken*      Ook bid ons om barmhartigheid, lewe, vrede, gesondheid, heil
             en besoeking, vergifnis en kwytskelding van sondes vir die
             dienaars van God, wat na hierdie Heilige Misterie gekom het, en
             dat hulle al hul oortredings, opsetlik sowel as onopsetlik,
             vergewe mag word.

Volk         Here, ontferm U.

Priester     Want U is 'n barmhartige en mensliewende God, en tot U stuur
             ons die lof omhoog, tot die Vader en die Seun en die Heilige
             Gees, nou en altyd en tot in ewigheid.

Volk         Amen.

Diaken       Laat ons bid tot die Heer.

             Die Derde Gebed

Priester     O Almagtige Meester, Heilige Koning, wat tugtig, maar nie dood
             nie, wat hulle wat val onderskraag en hulle wat geval het ophef,
             wat die mens se liggaamlike kwale genees, ons smeek U, ons
             God, dat U u barmhartigheid sal stuur oor hierdie Olie en oor
             hulle wat in u Naam daarmee gesalf sal word, sodat dit vir hulle
             sal wees tot genesing van siel en liggaam en tot reiniging en
             verlossing van alle hartstogte, en van alle siektes en kwale en
             alle besoedeling van die vlees en gees. Ja, Here, laat u
             genesende krag uit die hemel neerdaal, raak die liggaam aan,
             blus die koors, laat die hartstog bedaar en verdryf alle verborge
             siektes. Wees die Geneesheer van hierdie dienaars van U, rig
             hulle op uit hul siekbed van lyding en nood. Gee hulle gesond
             en in alles ongeskonde aan u Kerk terug, terwyl hulle U behaag
             en u wil doen.

             Want aan U, ons God, behoort dit om U oor ons te ontferm en
             ons te red, en tot U stuur ons die lof omhoog, tot die Vader
             en die Seun en die Heilige Gees, nou en altyd en tot in
             ewigheid.

Volk         Amen.
                                      24


Priester      Laat ons aandag gee.

Leser         Prokimenon – Toon 4 (Ps 101 (102))

              Op die dag as ek U aanroep, verhoor my gou.

        Vers: O Here, hoor my gebed en laat my geroep tot by U kom.

              Die Vierde Apostellesing

Priester      Wysheid.

Leser         Die Lesing uit die Tweede Brief van Paulus aan die
              Korinthiërs (2 Kor. 6:16-18; 7:1)

Priester      Laat ons aandag gee.

Leser

Broeders, julle is die tempel van die lewende God, soos God gespreek het: Ek
sal in hulle woon en onder hulle wandel, en Ek sal hulle God wees, en hulle
sal vir My ‘n volk wees. Daarom, gaan onder hulle uit en sonder julle af,
spreek die Here; en raak nie aan wat onrein is nie, en Ek sal julle aanneem;
en Ek sal vir julle ‘n Vader wees, en julle sal vir My seuns en dogters wees,
spreek die Here, die Almagtige. Terwyl ons dan hierdie beloftes het, geliefdes,
laat ons ons van alle besoedeling van die vlees en die gees reinig, en laat ons
die heiligmaking in die vrees van God volbring.

Priester      Vrede vir u, leser.

Leser         En vir u gees.
              Halleluja (3x). Toon 2 (Psalm 39(40))

              Ek het geduldig op die Here gewag en Hy het Hom tot my
              gewend.

              Vierde Evangelielesing

Priester      Wysheid. Laat ons opstaan. Laat ons luister na die Heilige
              Evangelie. Vrede vir almal.

Volk          En vir u gees.

Priester      Die lesing uit die Heilige Evangelie volgens Matthéüs.

Volk          Eer aan U, o Heer, eer aan U.

Priester      Laat ons aandag gee.

Matthéüs 8: 14-23
                                      25



In daardie tyd, toe Jesus in die huis van Petrus kom, sien Hy sy skoonmoeder
siek lê aan die koors. En Hy het haar hand aangeraak, en die koors het haar
verlaat, en sy het opgestaan en hulle bedien. En toe dit aand geword het, het
hulle baie na Hom gebring, wat van duiwels besete was; en Hy het die geeste
met ‘n woord uitgedrywe; en almal wat ongesteld was, het Hy gesond
gemaak,
sodat vervul sou word wat gespreek is deur Jesaja, die profeet, toe hy gesê
het: Hy het ons krankhede op Hom geneem en ons siektes gedra. En toe
Jesus groot menigtes rondom Hom sien, het Hy bevel gegee om te vertrek na
die oorkant. En ‘n sekere skrifgeleerde het gekom en vir Hom gesê: Meester,
ek sal U volg waar U ook al mag gaan. En Jesus sê vir hom: Die jakkalse het
gate en die voëls van die hemel neste, maar die Seun van die mens het geen
plek waar Hy sy hoof kan neerlê nie. En ‘n ander een van sy dissipels het vir
Hom gesê: Here, laat my toe om eers te gaan en my vader te begrawe. Maar
Jesus sê vir hom: Volg My, en laat die dooies hul eie dooies begrawe. En toe
Hy in die skuit klim, het sy dissipels Hom gevolg.

Volk         Eer aan U, o Heer, eer aan U.

Diaken       Wees ons barmhartig, o God, volgens u groot barmhartigheid,
             ons bid U, hoor ons en wees barmhartig.

Volk         Here, ontferm U.

Diaken*      Ook bid ons om barmhartigheid, lewe, vrede, gesondheid, heil
             en besoeking, vergifnis en kwytskelding van sondes vir die
             dienaars van God, wat na hierdie Heilige Misterie gekom het, en
             dat hulle al hul oortredings, opsetlik sowel as onopsetlik,
             vergewe mag word.

Volk         Here, ontferm U.

Priester     Want U is 'n barmhartige en mensliewende God, en tot U stuur
             ons die lof omhoog, tot die Vader en die Seun en die Heilige
             Gees, nou en altyd en tot in ewigheid.

Volk         Amen.

Diaken       Laat ons bid tot die Heer.

             Die Vierde Gebed

Priester     O goeie en mensliewende Here, goedhartig en vol ontferming,
             wat oorvloedig in barmhartigheid en ryk in weldadigheid is, die
             Vader van ontferming en God van alle vertroosting, wat ons
             deur u heilige Apostels bemagtig het om met Olie en gebed die
             siektes van die volk te genees, skryf U nou self hierdie Olie voor
             tot genesing van hulle wat daarmee gesalf sal word, tot
             bevryding van alle siektes en alle kwale, tot verlossing van die
                                      26


              kwade vir hulle wat wag op die verlossing wat van U af kom. Ja,
              o Meester, Here ons God, ons bid U, Almagtige, om ons almal
              te red. Heilig ons almal, o enige Geneesheer van ons siele en
              liggame. U wat alle siektes genees, genees hierdie dienaars van
              U. Rig hulle deur u barmhartigheid en goedheid op uit hul
              siekbed. Besoek hulle in u barmhartigheid en medelye. Verdryf
              van hulle alle swakhede en siektes, sodat hulle deur u kragtige
              hand mag opstaan en U vol dankbaarheid mag dien. Sodat ons
              ook nou, waar ons u onuitspreeklike mensliewendheid ervaar, U
              mag besing en verheerlik, U wat groot en wonderbare dinge,
              heerlik en voortreflik, doen.

              Want aan U, ons God, behoort dit om U oor ons te ontferm en
              ons te red, en tot U stuur ons die lof omhoog, tot die Vader en
              die Seun en die Heilige Gees, nou en altyd en tot in ewigheid.

Volk          Amen.

Priester      Laat ons aandag gee.

Leser         Prokimenon – Toon 5 (Ps 11 (12))

              Mag U, o Here, oor ons wag hou en ons bewaar van hierdie
              geslag, ja tot in ewigheid .

        Vers: Red my, o Here, want daar is geen vrome meer nie.

              Die Vyfde Apostellesing

Priester      Wysheid.

Leser         Die Lesing uit die Tweede Brief van Paulus aan die
              Korinthiërs (2 Kor. 1:8-11)

Priester      Laat ons aandag gee.

Leser

Broeders, ons wil nie hê dat julle onbekend moet wees met ons verdrukking
wat oor ons in Asië gekom het nie, dat ons dit bo ons krag uitermate swaar
gehad het, sodat ons selfs aan ons lewe gewanhoop het. Ja, ons het al self
by onsself die doodvonnis oor ons gehad, sodat ons nie op onsself sou
vertrou nie, maar op God wat die dode opwek; wat ons verlos het uit so ‘n
groot doodsgevaar en nog verlos; op wie ons hoop dat Hy ook nog sal verlos,
terwyl julle ook vir ons saamwerk deur die gebed, sodat daar vir die
genadegawe aan ons deur baie persone op baie maniere vir ons gedank mag
word.

Priester      Vrede vir u, leser.
                                      27


Leser        En vir u gees.
             Halleluja (3x). Toon 5 (Psalm 88(89))

             U barmhartighede sal ek vir ewig besing, o Here.

             Vyfde Evangelielesing

Priester     Wysheid. Laat ons opstaan. Laat ons luister na die Heilige
             Evangelie. Vrede vir almal.

Volk         En vir u gees.

Priester     Die lesing uit die Heilige Evangelie volgens Matthéüs.

Volk         Eer aan U, o Heer, eer aan U.

Priester     Laat ons aandag gee.

Matthéüs 25:1-13

Die Here het hierdie gelykenis vertel. Dan sal die koninkryk van die hemele
wees soos tien maagde wat hulle lampe geneem en uitgegaan het om die
bruidegom te ontmoet. En vyf van hulle was verstandig en vyf dwaas. En toe
die wat dwaas was, hul lampe neem, het hulle geen olie met hulle
saamgeneem nie. Maar die verstandiges het olie in hulle kanne saam met hul
lampe geneem. En terwyl die bruidegom talm om te kom, het hulle almal
vaak geword en aan die slaap geraak. En middernag was daar ‘n geroep:
Daar kom die bruidegom; gaan uit hom tegemoet! Toe staan al daardie
maagde op en maak hulle lampe gereed. En die wat dwaas was, sê aan die
verstandiges: Gee vir ons van julle olie, want ons lampe gaan uit. Maar die
verstandiges antwoord en sê: Miskien sal daar nie genoeg wees vir ons en vir
julle nie. Maar gaan liewer na die verkopers en koop vir julleself. En onderwyl
hulle gaan om te koop, het die bruidegom gekom. En die wat gereed was, het
saam met hom ingegaan na die bruilof, en die deur is gesluit. Later kom toe
die ander maagde ook en sê: Meneer, meneer, maak vir ons oop! Maar hy
antwoord en sê: Voorwaar ek sê vir julle, ek ken julle nie. Waak dan, omdat
julle die dag en die uur nie weet waarop die Seun van die mens kom nie.

Volk         Eer aan U, o Heer, eer aan U.

Diaken       Wees ons barmhartig, o God, volgens u groot barmhartigheid,
             ons bid U, hoor ons en wees barmhartig.

Volk         Here, ontferm U.

Diaken*      Ook bid ons om barmhartigheid, lewe, vrede, gesondheid, heil
             en besoeking, vergifnis en kwytskelding van sondes vir die
             dienaars van God, wat na hierdie Heilige Misterie gekom het, en
             dat hulle al hul oortredings, opsetlik sowel as onopsetlik,
             vergewe mag word.
                                    28


Volk       Here, ontferm U.

Priester   Want U is 'n barmhartige en mensliewende God, en tot U stuur
           ons die lof omhoog, tot die Vader en die Seun en die Heilige
           Gees, nou en altyd en tot in ewigheid.

Volk       Amen.

Diaken     Laat ons bid tot die Heer.

           Die Vyfde Gebed

Priester   O Here ons God, wat tugtig en weer genees, wat die arme oprig
           van die aarde en die behoeftige ophef van die mishoop, die
           Vader van die wese en die hawe van die stormgeteisterdes, die
           geneesheer van die siekes, wat ons swakhede sonder moeite
           dra en ons siektes wegneem, wat met blymoedigheid
           barmhartigheid bewys, wat ons misdade oorsien en ons
           ongeregtighede wegneem, wat gou is om te help en traag om
           toornig te word, wat op u Dissipels geblaas en aan hulle gesê
           het: "Ontvang die Heilige Gees. As julle die mense hulle sondes
           vergewe, dan word dit hulle vergewe," wat die bekering van
           sondaars aanvaar, wat die mag het om ons vele ernstige
           sondes te vergewe en wat genesing skenk aan almal wat swak
           en langdurig siek is, wat ook my, u nederige, sondige en
           onwaardige dienaar wat in vele sondes verstrengel is, en in die
           genot van die hartstogte swelg, geroep het tot die heilige en
           uiters hoë stand van die priesterskap, om in te gaan in die
           diepste binneste agter die Voorhangsel, in die Heiligdom, waarin
           die heilige Engele begeer om te buig, en om die stem van die
           Here God te hoor wat die Blye Boodskap verkondig, en met my
           eie oë die teenwoordigheid van die Heilige Offer te aanskou, en
           my te verheug in die Goddelike en Heilige Liturgie, wat ook my
           waardig geag het om u hemelse Misteries te bedien, en aan U
           gawes en offerandes te bring vir ons sondes en vir dié in
           onkunde deur die volk begaan, en as middelaar op te tree vir u
           redelike skape, dat U hulle oortredinge deur u groot en
           onuitspreeklike mensliewendheid mag uitwis.

           O Koning wat alle goedheid te bowe gaan, hoor my gebed in
           hierdie uur en op hierdie dag, en op alle tye en plekke, en luister
           na die stem van my smeking, en skenk genesing aan hierdie
           dienaars van U wat in krankheid van liggaam en siel verkeer, en
           gee aan hulle vergifnis van sondes, en kwytskelding van hul
           oortredinge, opsetlik sowel as onopsetlik. Genees hul
           ongeneeslike wonde, en alle siektes en alle kwale, gee
           gesondheid aan hul siele, U wat Petrus se skoonmoeder
           aangeraak het, sodat die koors haar verlaat het, en sy
           opgestaan het en U bedien het. Skenk U self, o Meester, aan
           hierdie dienaars van U genesing en verlossing van alle
                                     29


              vernietigende pyne, en dink aan u ryke ontferming en
              barmhartigheid. Dink daaraan dat die gees van die mens vanaf
              sy jeug voortdurend op die bose ingestel is, en dat niemand op
              aarde gevind kan word wat sonder sonde is nie. Want U alleen
              is sonder sonde, U wat gekom en die menslike geslag gered
              het, en ons van die slawerny van die vyand bevry het. Want as
              U met u dienaars na die gereg sou moes gaan, sal niemand
              gevind word wat vry van smet is nie. Want elke mond sal gestop
              word, sonder enige verweer, want soos 'n smerige lap is al ons
              geregtigheid voor u aangesig. Dink daarom, o Here, nie aan die
              sondes van ons jeug nie.

              Want U is die hoop van die wanhopiges en die rus van hulle wat
              swaarkry en met ongeregtighede belas is, en tot U stuur ons die
              lof omhoog, soos ook tot u beginlose Vader, en u alheilige,
              goeie en lewendmakende Gees, nou en altyd en tot in ewigheid.

Volk          Amen.

Priester      Laat ons aandag gee.

Leser         Prokimenon – Toon 6 (Ps 50 (51))

              Ontferm U oor my, o God, volgens u groot barmhartigheid.

        Vers: Skep in my ‘n rein hart, o God, en gee opnuut ‘n opregte
              gees in my binneste.

              Die Sesde Apostellesing

Priester      Wysheid.

Leser         Die Lesing uit die Brief van Paulus aan die Galasiërs (5:22-
              6:3)

Priester      Laat ons aandag gee.

Galasiërs

Broeders, die vrug van die Gees is liefde, blydskap, vrede, lankmoedigheid,
vriendelikheid, goedheid, getrouheid, sagmoedigheid, selfbeheersing. Teen
sulke dinge is die wet nie. Maar die wat aan Christus behoort, het die vlees
met sy hartstogte en begeerlikhede gekruisig. As ons deur die Gees lewe,
laat ons ook deur die Gees wandel. Laat ons nie word soekers van ydele eer
wat mekaar uittart en mekaar beny nie. Broeders, as iemand ewenwel deur
een of ander misdaad oorval word, moet julle wat geestelik is, so een reghelp
met die gees van sagmoedigheid, terwyl jy op jouself let, dat jy ook nie
versoek word nie. Dra mekaar se laste en vervul so die wet van Christus.

Priester      Vrede vir u, leser.
                                      30



Leser        En vir u gees.
             Halleluja (3x). Toon 6 (Psalm 111(112))

             Welgeluksalig is die man wat die Here vrees, in sy gebooie
             sal hy ‘n groot welbehae hê.

             Sesde Evangelielesing

Priester     Wysheid. Laat ons opstaan. Laat ons luister na die Heilige
             Evangelie. Vrede vir almal.

Volk         En vir u gees.

Priester     Die lesing uit die Heilige Evangelie volgens Matthéüs.

Volk         Eer aan U, o Heer, eer aan U.

Priester     Laat ons aandag gee.

Matthéüs 15:21-28

In daardie tyd het Jesus daarvandaan weggegaan en na die streke van Tirus
en Sidon vertrek. En ‘n Kananése vrou het van daardie gebied gekom en na
Hom geroep en gesê: Wees my barmhartig, Here, Seun van Dawid! My
dogter is erg van die duiwel besete. Maar Hy het haar nie ‘n woord
geantwoord nie. Toe kom sy dissipels nader en vra Hom en sê: Stuur haar
weg, want sy roep agter ons aan. Maar Hy antwoord en sê: Ek is net gestuur
na die verlore skape van die huis van Israel. Daarop kom sy en val voor Hom
neer en sê: Here, help my! Maar Hy antwoord en sê: Dit is nie mooi om die
brood van die kinders te neem en dit vir die hondjies te gooi nie. En sy sê: Ja,
Here, maar die hondjies eet darem van die krummels wat van die tafel van
hulle base afval. Toe antwoord Jesus en sê vir haar: o Vrou, groot is jou
geloof; laat dit vir jou wees soos jy wil hê. En haar dogter het gesond geword
van daardie uur af.

Volk         Eer aan U, o Heer, eer aan U.

Diaken       Wees ons barmhartig, o God, volgens u groot barmhartigheid,
             ons bid U, hoor ons en wees barmhartig.

Volk         Here, ontferm U.

Diaken*      Ook bid ons om barmhartigheid, lewe, vrede, gesondheid, heil
             en besoeking, vergifnis en kwytskelding van sondes vir die
             dienaars van God, wat na hierdie Heilige Misterie gekom het, en
             dat hulle al hul oortredings, opsetlik sowel as onopsetlik,
             vergewe mag word.

Volk         Here, ontferm U.
                                    31


Priester   Want U is 'n barmhartige en mensliewende God, en tot U stuur
           ons die lof omhoog, tot die Vader en die Seun en die Heilige
           Gees, nou en altyd en tot in ewigheid.

Volk       Amen.

Diaken     Laat ons bid tot die Heer.

           Die Sesde Gebed

Priester   Ons dank U, Here ons God, die goeie en mensliewende,
           geneesheer van siele en liggame, wat ons siektes sonder
           moeite wegneem, deur Wie se wonde ons almal genees is, die
           Goeie Herder wat gekom het om die verdwaalde skaap te soek,
           wat vertroosting bied aan die kleinmoediges, en lewe aan die
           verbryseldes, wat die bloedvloeiing van die vrou wat twaalf jaar
           lank siek was, genees het, wat die dogter van die Kananése
           vrou van die boosaardige demoon bevry het, wat die twee
           skuldenaars hulle skuld kwytgeskeld, en vergifnis aan die
           sondige vrou verleen het, wat genesing, saam met die vergifnis
           van sy sondes, aan die verlamde man geskenk het, wat die
           tollenaar deur u woord geregverdig het, wat die rower heel aan
           die einde deur sy belydenis aanvaar het, wat die sondes van die
           wêreld weggeneem en aan die Kruis vasgeslaan het. Ons bid U
           en smeek U: In u goedheid, o God, skeld kwyt, vergewe en
           spreek vry die ongeregtighede en sondes van hierdie dienaars
           van U, hul foute, opsetlik sowel as onopsetlik, wetend en
           onwetend, deur oortreding of ongehoorsaamheid, gedurende die
           nag of die dag begaan. Of as hulle onder die ban van 'n priester
           gekom het, of die vloek van 'n vader of moeder. Of as hulle die
           oog laat botvier het of swak geword het deur hul reuksintuie of
           as hulle deur aanraking week geword het of deur smaak in
           ontug verval het of deur watter impuls van die vlees of gees ook
           al van u wil en u heiligheid vervreem is. En as hulle en ons self
           ook gesondig het, vergewe ons, as die goeie en mensliewende
           God wat die boosheid nie gedenk nie. En laat hulle en ons nie
           toe om in 'n onreine lewe te verval nie, of om af te dwaal op
           verderflike weë nie. Ja, o Heer en Meester, verhoor my sondaar
           in hierdie uur ten behoewe van hierdie dienaars van U: As die
           God wat die bose nie gedenk nie, veronagsaam al hul
           misstappe, stel hulle vry van die ewige straf, maak hul monde
           vol met u lof, open hul lippe tot verheerliking van u Naam, strek
           hul hande uit om u gebooie na te kom, rig hul voete op die weg
           van u Evangelie, bewaar al hul ledemate en hul gees deur u
           genade ongedeerd. Want U is ons God wat ons deur u heilige
           Apostels beveel het deur te sê: "Wat julle ook op die aarde mag
           bind, sal in die hemele gebonde wees, en wat julle ook op die
           aarde mag ontbind, sal in die hemele ontbonde wees," en weer:
           "As julle die mense hulle sondes vergewe, dan word dit hulle
           vergewe; as julle die mense hulle sondes hou, dan is dit gehou."
                                      32


              En soos U Hiskía tydens die verdrukking van sy siel in die uur
              van sy dood aangehoor het, en sy gebed nie veronagsaam het
              nie, verhoor ook so my, u nederige, sondige en onwaardige
              dienaar, wanneer ek in hierdie uur tot U bid.

              Want dit is U, Here Jesus Christus, wat ons deur u goedheid en
              mensliewendheid beveel het om hulle wat in sonde verval tot
              sewentig maal sewe te vergewe, en wat berou het oor ons
              kwade en U verheug oor die terugkeer van die wat weggedwaal
              het.

              Want soos u majesteit is, is ook u barmhartigheid, en tot U stuur
              ons die lof omhoog, soos ook tot u beginlose Vader en u
              alheilige, goeie en lewendmakende Gees, nou en altyd en tot in
              ewigheid.

Volk          Amen.

Priester      Laat ons aandag gee.

Leser         Prokimenon – Toon 8 (Ps 6)

              Here, bestraf my nie in u toorn nie, en tugtig my nie in u
              grimmigheid nie.

        Vers: Ontferm U oor my, Here, want ek is swak.

              Die Sewende Apostellesing

Priester      Wysheid.

Leser         Die Lesing uit die Eerste Brief van Paulus aan die
              Thessalonicense (5:14-23)

Priester      Laat ons aandag gee.

Leser

Broeders, ons versoek julle, vermaan die onordelikes, bemoedig die
kleinmoediges, ondersteun die swakkes, wees lankmoedig teenoor almal.
Sorg dat niemand ‘n ander kwaad vir kwaad vergeld nie; maar jaag altyd ná
wat goed is, teenoor mekaar sowel as teenoor almal. Wees altyddeur bly.
Bid sonder ophou. Wees in alles dankbaar, want dit is die wil van God in
Christus Jesus oor julle. Blus die Gees nie uit nie. Verag die profesieë nie.
Beproef alle dinge; behou die goeie. Onthou julle van elke vorm van kwaad.
En mag Hy, die God van die vrede, julle volkome heilig maak, en mag julle
gees en siel en liggaam geheel en al onberispelik bewaar word by die
wederkoms van onse Here Jesus Christus!

Priester      Vrede vir u, leser.
                                     33



Leser        En vir u gees.
             Halleluja (3x). Toon 7 (Psalm 19(20))

             Mag die Here u verhoor in die dag van benoudheid. Mag die
             Naam van die God van Jakob u beskerm.

             Sewende Evangelielesing

Priester     Wysheid. Laat ons opstaan. Laat ons luister na die Heilige
             Evangelie. Vrede vir almal.

Volk         En vir u gees.

Priester     Die lesing uit die Heilige Evangelie volgens Matthéüs.

Volk         Eer aan U, o Heer, eer aan U.

Priester     Laat ons aandag gee.

Matthéüs 9:9-13

In daardie tyd, toe Jesus daarvandaan verder gaan, sien Hy ‘n man met die
naam van Matthéüs by die tolhuis sit; en Hy sê vir hom: Volg My. En hy het
opgestaan en Hom gevolg. En terwyl Hy in die huis aan tafel was, het daar
baie tollenaars en sondaars saam met Jesus en sy dissipels aan tafel
gegaan. En toe die Fariseërs dit sien, sê hulle vir sy dissipels: Waarom eet
julle Meester saam met tollenaars en sondaars? Maar toe Jesus dit hoor, sê
Hy vir hulle: Die wat gesond is, het die geneesheer nie nodig nie, maar die
wat ongesteld is. Maar gaan leer wat dit beteken: Ek wil barmhartigheid hê
en nie offerande nie; want Ek het nie gekom om regverdiges te roep nie, maar
sondaars tot bekering.

Volk         Eer aan U, o Heer, eer aan U.

Diaken       Wees ons barmhartig, o God, volgens u groot barmhartigheid,
             ons bid U, hoor ons en wees barmhartig.

Volk         Here, ontferm U.

Diaken*      Ook bid ons om barmhartigheid, lewe, vrede, gesondheid, heil
             en besoeking, vergifnis en kwytskelding van sondes vir die
             dienaars van God, wat na hierdie Heilige Misterie gekom het, en
             dat hulle al hul oortredings, opsetlik sowel as onopsetlik,
             vergewe mag word.

Volk         Here, ontferm U.
                                    34


Priester   Want U is 'n barmhartige en mensliewende God, en tot U stuur
           ons die lof omhoog, tot die Vader en die Seun en die Heilige
           Gees, nou en altyd en tot in ewigheid.

Volk       Amen.

Diaken     Laat ons bid tot die Heer.

           Die Sewende Gebed

Priester   O Heer en Meester, ons God, Geneesheer van ons siele en
           liggame, wat langdurige pyne genees en alle siektes en kwale
           onder die volk heel, wat wil hê dat alle mense gered word en tot
           kennis van die waarheid kom, wat nie die dood van die sondaar
           wil hê nie, maar dat hy hom bekeer en lewe. Want U, o Here,
           het in die Ou Testament bekering vir sondaars ingestel, vir
           Dawid en die Nineviete, en vir hulle wat vóór hulle daar was en
           ook hulle wat ná hulle gekom het, maar ook tydens die bedeling
           van u koms in die vlees nie regverdiges nie, maar sondaars tot
           bekering geroep, soos die tollenaar, soos die ontugtige vrou,
           soos die rower, soos die godslasteraar en vervolger, die grote
           Paulus, wat U deur bekering aangeneem het. U het Petrus, u
           hoofapostel, nadat hy U drie maal verloën het, deur bekering
           aangeneem en aanvaar en die belofte aan hom gedoen en
           gesê: "Jy is Petrus, en op hierdie rots sal Ek my Kerk bou, en
           die poorte van die doderyk sal dit nie oorweldig nie. En Ek sal
           jou die sleutels van die koninkryk van die hemele gee." Daarom,
           o Goeie en Mensliewende, bid en smeek ook ons U met
           vertroue in u troue beloftes in hierdie uur: Verhoor ons gebed en
           aanvaar dit soos wierook wat aan U geoffer word en besoek
           hierdie dienaars van U, en as hulle op watter wyse ook al
           oortree het, in woord of daad of gedagte, in die dag of in die
           nag, of as hulle onder die ban van 'n priester verkeer of onder
           hul eie vervloeking gekom het of as hulle deur 'n eed verbitter is
           en vals gesweer het, vra ons U om hulp en bid ons U: Skeld
           hulle kwyt, vergewe hulle en spreek hulle vry, o God, sien hul
           ongeregtighede en hul sondes oor, bewus of onbewus begaan.
           En as hulle een van u gebooie oortree het of gesondig het,
           omdat hulle met vlees beklee is en in die wêreld woon, of as
           gevolg van die werking van die duiwel, vergewe hulle, as die
           goeie en mensliewende God, want daar is geen mens wat sal
           lewe sonder om te sondig nie. Want U alleen is sonder sonde, U
           geregtigheid is 'n geregtigheid tot in ewigheid en u woord is
           waarheid.

           Want U het nie die mens geskep om vernietig te word nie, maar
           om u gebooie te onderhou en die onverganlike lewe te beërwe.
           En tot U stuur ons die lof omhoog, soos ook tot u beginlose
           Vader, en u alheilige, goeie en lewendmakende Gees, nou en
           altyd en tot in ewigheid.
                                     35


Volk        Amen.


[Dan kom hulle wat die Salwing gaan ontvang tot by die priester(s) en die
voorganger onder die priesters neem die Evangelieboek en plaas dit op die
hoof(de) van diegene wat gesalf gaan word en die ander priesters sit hul
hande op die Evangelieboek. Die voorganger bid die volgende gebed hardop:


Diaken      Laat ons bid tot Heer.


Volk        Here, ontferm U.

Priester    Heilige Koning, goedhartig en ryk aan barmhartigheid, Here
            Jesus Christus, Seun en Woord van die lewende God, wat nie
            die dood van die sondaar wil hê nie, maar dat hy hom bekeer en
            lewe, ek plaas nie my sondige hand op die hoofde van hulle wat
            U in hul sondes nader en U, deur ons, om vergifnis van sondes
            vra nie, maar steek u sterke en kragtige hand uit in hierdie
            Evangelieboek, wat my medebedienaars hou oor die hoofde van
            u dienaars. En saam met hulle bid en smeek ek by u
            allermedelydende mensliewendheid wat die kwade nie gedenk
            nie, o God ons Verlosser, u wat deur u profeet Natan vergifnis
            aan u dienaar Dawid geskenk het toe hy berou gehad het oor sy
            sondes, en wat die gebed van Manasse by sy bekering aanvaar
            het, aanvaar ook in u gebruiklike mensliewendheid hierdie
            dienaars van u wat berou het oor hul foute, en sien al hul
            oortredinge oor die hoof. Want U is ons God wat ons beveel het
            om hulle wat in sondes verval tot sewentig maal sewe keer te
            vergewe.

            Want soos u majesteit is, is ook u barmhartigheid, en U kom toe
            alle heerlikheid, eer en aanbidding, soos ook u beginlose Vader
            en u alheilige Gees, nou en altyd en tot in ewigheid.

Volk        Amen.]


                 DIE SALWINGSGEBED VIR DIE SIEKE

Priester    Heilige Vader, geneesheer van siele en liggame, wat u
            eniggebore Seun, ons Heer Jesus Christus, gestuur het om
            alle siektes te genees en ons van die dood te red, genees
            hierdie dienaars van U van die liggaamlike en geestelike siekte
            wat van hulle besit geneem het, en gee hom/haar/hulle lewe
            deur die genade van u Christus; deur die gebede van sy al-
            onbevlekte, al-onskuldige, heilige Moeder, deur die krag van die
            kosbare en lewendmakende Kruis, die beskerming van die
            eerbiedwaardige, liggaamlose hemelse kragte, die smekinge
            van die eerbiedwaardige, glorieryke Profeet, Voorloper en
                                     36


             Doper, Johannes, van die heilige, glorieryke en alomgeëerde
             Apostels, van die heilige, glorieryke en seëvierende
             martelare, van ons heilige Goddraende Vaders en Moeders,
             van die heilige, onbaatsugtige geneeshere Kosmas en
             Damianos, Kyros en Johannes, Panteleimon en Hermolaos,
             Sampson en Diomedes, Mokios en Aniketos, Thalleleos en
             Tryphon; van die heilige en regverdige voorouers van God,
             Joachim en Anna, en van al die heiliges.

             Want u is die bron van genesinge, o God, ons God, en tot U
             stuur ons die lof omhoog, tot die Vader en die Seun en die
             Heilige Gees, nou en altyd en tot in ewigheid.

Volk         Amen.

                              Die Wegsending

Diaken       Wysheid.

Leser        Seën.

Priester     Geseënd is Hy Wat Is, Christus ons ware God, immer, nou en
             altyd en tot in ewigheid.

Leser        Amen.

Priester     Eer aan U, Christus God, ons hoop, eer aan U.

Leser        Eer aan die Vader en aan die Seun en aan die Heilige Gees,
             nou en altyd en tot in ewigheid.

             Here, ontferm U. (3x) Vader, seën,

Priester     Mag Christus ons ware God, deur die gebede van sy al-
             onbevlekte, al-onskuldige, heilige Moeder, die krag van die
             kosbare en lewendmakende Kruis, van die heilige en regverdige
             Voorouers van God, Joachim en Anna, van die heilige Jakobus,
             die Broer van God, en van al die heiliges, Hom oor ons ontferm
             en ons red, want Hy is 'n goeie, mensliewende en barmhartige
             God.

             Deur die gebede van ons heilige vaders, Here Jesus Christus
             ons God, ontferm U oor ons en red ons.

Volk         Amen.

Aan die einde van die diens maak die priester die teken van die Kruis met die
Heilige Olie op die voorkop, ken, wange en hande van die gelowiges, terwyl
hy sê:
                                      37


             Heilige Vader, Geneesheer van ons siele en liggame, ontferm U
             oor u dienaar / dienares N. en vergewe hom / haar en red hom /
             haar.

Die volgende liedere word gesing terwyl die priester die gelowiges salf.

             Toon 4

             Eer aan die Vader en aan die Seun en aan die Heilige Gees.

             Daar julle oor 'n bron van genesinge beskik, o Heilige
             Onbaatsugtiges,
             skenk julle genesinge aan almal wat daarom vra,
             want julle is waardig geag
             om die grootse gawes te ontvang
             van die ewige bron, Christus die Verlosser.
             Want vir julle, wat in ywer die Apostels se gelykes is,
             het die Here gesê:
             Kyk, Ek het aan julle mag gegee oor onreine geeste,
             om hulle uit te werp,
             en om alle siektes en kwale te genees.
             Daarom, omdat julle sy voorskrifte goed nagekom het,
             het julle verniet ontvang en gee julle verniet,
             en genees julle die lyding van ons siele en liggame.

             Theotokion. Toon 4

             Nou en altyd en tot in ewigheid. Amen.

             Verhoor die smeekbedes van u dienaars, o Al-onbevlekte,
             bring die verskriklike aanvalle teen ons tot 'n einde
             en bevry ons van alle verdrukking.
             Want in u alleen het ons 'n veilige en vaste anker
             en het ons u beskerming bekom.
             Laat ons nie beskaamd staan nie, o Meesteres,
             wanneer ons u aanroep:
             Haas u om te smeek vir hulle wat gelowig tot u roep:
             Wees bly, Meesteres, die hulp van almal,
             die vreugde en beskutting en verlossing van ons siele.
38
