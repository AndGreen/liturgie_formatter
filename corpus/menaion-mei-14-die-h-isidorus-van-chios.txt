                                           1


Menaion Mei 14 Die H. Martelaar Isidorus van Chios

By “Heer, ek het U aangeroep…” sing ons 3 stigiere van die Fees van Pasga en 3
van die Martelaar

Toon 4
Brandend met ywer vir reggelowigheid,
o Martelaar Isidorus,
het jy die strydperk vurig binnegegaan
en die oorwinningsprys teen die dwaling verwerf.
Met God-welgevallige leringe getooi
en deur die volle wapenrusting van die Kruis versterk,
het jy die bose tiran omvergewerp
en is jy as oorwinnaar bewys.

Deur geseling gekasty,
het jy jou van die klere van vel van ons sterflikheid ontdaan
en, omhul met die kleed van onverganklikheid en ‘n glansende gewaad,
het jy gou die boom van die lewe herower
en die waarlik onvernietigbare en oneindige lewe gewin, o Glorieryke.
Waar jy dit nou geniet,
maak hulle bly wat jou besing.

Die worstelinge van die martelare
het waarlik die komposisie van lof,
asook woord en begrip, te bowe gegaan,
want al het hulle soos ons sterflike liggame gehad
wat aan lyding onderworpe was,
het die glorierykes as standvastige vestings van reggelowigheid
vuur verduur en op hul wonde neergesien,
asof hulle in iemand anders se liggaam ly.

Apolitikion – Toon 4

Jy het deur jou gebede tot God
as ‘n baie goort stuurman vir die wêreld verskyn, o Heilige,
Daarom besing ons jou vandag,
o glorieryke, Godgesinde Martelaar Isidorus.

Die Veranderlike vir die Mettediens

Kathisma ná die Derde Ode van die Kanon (wat nog vertaal moet word)

Toon 3

Ná jy teen die slang gestry het,
het jy ‘n segeteken opgerig, o Martelaar Isidorus.
Want jy het as ligbaken uit Egipte oor almal opgekom
en die ondermaanse verlig,
                                         2


terwyl jy jou wend na Hom wat uit die diensmaagd van God opgekom het,
vir wie jy ook ná jy verseël is,
‘n welriekende offer geword het, o Oorwinnaar.

Sinaksarion

Op die 14de van vandeesmaand die Gedagtenis aan die Heilige Martelaar Isidorus.

Die hoop op ‘n oorwinningskrans het Isidorus verheug
en hy het hom na onthoofding gehaas, waaruit sy krans gekom het.

Op die 14de het die swaard Isidorus onthoof.

Op dieselfde dag die Gedagtenis aan die Heilige Hiëromartelaar Therapon.

Op dieselfde dag die gedagtenis aan die Heilige Martelaar Alexander van
Kentoukella.

Die gedagtenis aan die Heilige Martelare Alexander, Barbarus en Akolouthus.

Deur hul heilige gebede, o God, ontferm U oor ons. Amen.
