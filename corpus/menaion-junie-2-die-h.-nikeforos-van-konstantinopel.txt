                                         1


Menaion Junie 2 Die H. Nikeforos, Aartsbiskop van Konstantinopel, die
Belyder.
Die Veranderlike vir die Vesperdiens
By “Heer, ek het U aangeroep…” sing ons die volgende stigiere.
Toon 4       (Ὡς γενναῖον ἐν Μάρτυσιν)
O opperpriester deur God geïnspireer,
ons ken jou as grondvesting van die waarheid,
steun van die geloof en bolwerk van dogmas,
voorspraak van reggelowigheid en woning van reinheid,
uitverkore vat van die Gees se welriekendheid,
allergrootste skatkis van leringe
en fondament van Christus se Kerk.

O alwyse salige Hiërarg,
ons loof jou as opvolger van die Apostels,
wat die lewenswyse van die Oorwinnaars
en ywer van die Askete deel,
as afdruksel en heilige beeld van die Leermeesters,
jy wat mense in die geheimenis van Christus inlei,
en ook as rivier wat met genesinge van God oorvloedig is
en die wettelose, godslasterlike gedagtes verswelg.

O glorieryke Alsalige,
daar jy die talent van wysheid vermeerder het,
is jy die vreugde van jou Heer waardig geag,
getooi met die genade van Goddelike verligting
en noëties stralend met die glans van die Gees,
staan jy nou aan die lewedraende regterhand,
vir ewig bestraal deur die hemelse luister.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Theotokion – Toon 4       (Ὡς γενναῖον ἐν Μάρτυσιν)

Ek noem u salig, o Alreine,
wat sterwelinge aan die diepte van boosheid en wanhoop ontruk het,
en ek besing u, o Bruid van God, die immergeseënde,
en ek verheerlik u onsegbare geboortegewing, o Eerwaardige,
omdat u die Verlosser van die wêreld gebaar het
en die mensdom van die voorvaderlike vloek bevry het, o Maagd.

Of die Kruistheotokion (op Dinsdag- en Donderdagaande)

Toon 4       (Ὡς γενναῖον ἐν Μάρτυσιν)

Toe die Maagd, u Moeder, U aan die Kruis sien hang, o Heer,
                                            2


was sy verbaas en het sy na U gekyk en gesê:
“Hoe het hulle wat u vele gawes geniet het, U vergeld, o Meester?
Maar ek vra U: Laat my nie alleen in die wêreld agter nie,
maar haas U om op te staan,
en wek die Voorvaders saam met U op.”

Apolitikion van die H. Nikeforos – Toon 4
Die waarheid van jou dade het jou aan jou kudde geopenbaar as 'n reël van geloof,
'n beeld van sagmoedigheid en 'n leermeester van selfbeheersing.
Daarom het jy die hoogtes deur nederigheid bereik,
rykdom deur armoede.
O vader en hiërarg Nikeforos,
doen voorbidding by Christus God,
dat ons siele gered mag word.

Die Veranderlike vir die Mettediens

Kathisma van die Belyder – Toon 1       (Τὸν τάφον σου Σωτὴρ)
Die kore van patriarge, o Nikeforos,
eer jou heilige gedagtenis met gesange en liedere.
Want hulle het jou glorieryke siel as toevoeging ontvang.
Daarom maak die eerwaardige Kerk vandag
die enig mensliewende Koning groot en verheerlik sy Hom.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Theotokion – Toon 1

Ons almal wat ons toevlug met verlange tot u goedheid neem,
ken u as die Moeder van God
wat ook na die geboorte waarlik Maagd geblyk te gewees het,
want ons sondaars het u as beskerming;
in versoekinge het ons u as verlossing verkry,
die enige Al-onskuldige.

Of die Kruistheotokion (op Woensdag- en Vrydagoggende) – Toon 1
Toe u al-onskuldige Moeder
U dood aan die Kruis uitgestrek sien, o Christus,
het sy uitgeroep: “O my Seun,
wat beginloos saam met die Vader en die Gees is,
wat is hierdie onsegbare heilsbestel van U,
waardeur U die wysgeskape skepping van u onbevlekte hande gered het?”

Kontakion van die Belyder – Toon 4      (Ἐπεφάνης σήµερον)
Daar jy, o Nikeforos, vandag die oorwinningskroon,
uit die hemel van God ontvang het,
                                          3


red hulle wat jou met geloof as Hiërarg en Leermeester eer.

Sinaksarion
Op die 2de van vandeesmaand die Gedagtenis aan ons Vader onder die Heiliges,
Nikeforos, Aartsbiskop van Konstantinopel, die Belyder.
Verse.        Nikeforos die Patriarg is digby die Patriarg Abraham,
              die heilige grysaard.

              Op die tweede het Nikeforos ‘n aandeel in Eden gevind.
Op dieselfde dag is die 38 heilige Martelare vervolmaak toe hulle in die Bad gewerp
is en die deur versper is.
Die Heilige Moeder wat met haar drie kinders vervolmaak is.
Die Heilige Hiëromartelaar Erasmus wat in Chermelia te Ochrid in vrede vervolmaak
is.
Die twintigduisend wat deur Erasmus tot geloof in Christus gekom het en deur die
swaard vervolmaak is.
Deur hul heilige gebede, o God, ontferm U oor ons. Amen.
