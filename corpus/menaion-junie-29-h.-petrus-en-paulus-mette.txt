                                     1


           Die Mette vir die Fees van die Apostels Petrus en Paulus

Priester   Geseënd is ons God, immer, nou en altyd en tot in ewigheid.

Leser      Amen.

Priester   Eer aan U, ons God, eer aan U.

           Hemelse Koning, Trooster, Gees van die Waarheid,
           alomteenwoordig en met Wie alles vervul is,
           Skatkis van die goeie en Gewer van lewe,
           kom woon in ons,
           suiwer ons van alle onreinheid,
           en red ons siele, o Goeie.

Leser      Heilige God, Heilige Magtige, Heilige Onsterflike, ontferm U oor
           ons. (drie maal)

           Eer aan die Vader en aan die Seun en aan die Heilige Gees,
           nou en altyd en tot in ewigheid. Amen.

           Alheilige Drie-eenheid, ontferm U oor ons.
           Here, reinig ons van ons sondes.
           Meester, vergeef ons ons oortredinge.
           Heilige, besoek en genees ons swakhede,
           om u Naams ontwil.

           Here, ontferm U. Here, ontferm U. Here, ontferm U.

           Eer aan die Vader en aan die Seun en aan die Heilige Gees,
           nou en altyd en tot in ewigheid. Amen.

           Onse Vader, wat in die hemele is,
           laat u naam geheilig word.
           Laat u koninkryk kom.
           Laat u wil geskied
           soos in die hemel net so ook op die aarde.
           Gee ons vandag ons daaglikse brood
           en vergeef ons ons skulde
           soos ons ook ons skuldenaars vergewe
           en lei ons nie in versoeking nie
           maar verlos ons van die bose.

Priester   Want aan U behoort die Koninkryk en die krag en die heerlikheid,
           aan die Vader en die Seun en die Heilige Gees, nou en altyd en tot
           in ewigheid.
                                     2


Leser      Amen.

           O Here, red u volk,
           en seën u erfdeel;
           skenk die oorwinning
           aan die vromes oor hul vyande;
           en deur die krag van u Kruis bewaar u gemeenskap.

           Eer aan die Vader en aan die Seun en aan die Heilige Gees.

           Uit vrye wil verhef op die Kruis,
           skenk u barmhartighede, o Christus God, aan die nuwe
           gemeenskap wat u naam dra.
           Verbly u volk deur u krag
           en skenk hul die oorwinning oor hul vyande.
           Mag hul U as bondgenoot hê
           'n wapen van vrede
           'n onoorwinlike segeteken.

           Nou en altyd en tot in ewigheid. Amen.

           Ontsagwekkende beskermster
           wat nie beskaam nie,
           verag, o goeie, ons smeekbedes nie.
           O albesonge Theotokos,
           versterk die Ortodokse gemeenskap,
           red u volk en gee hulle die oorwinning vanuit die hemel, want
           u het God gebaar, o eniggeseënde.

Diaken*    Wees ons barmhartig, o God, volgens u groot barmhartigheid, ons
           bid U, hoor ons en wees barmhartig.

Volk       Here, ontferm U. (3x) En so na elk van die oorblywende bedes.

           Ook bid ons vir die vrome, Ortodokse Christene.

           Ook bid ons vir ons vader, pous en patriarg N., ons aartsbiskop en
           herder N., en vir al ons broers en susters in Christus.

Priester   Want U is ‘n barmhartige en mensliewende God, en tot U stuur ons
           die lof omhoog, tot die Vader en die Seun en die Heilige Gees, nou
           en altyd en tot in ewigheid.

Leser      Amen. Vader, seën in die Naam van die Here.

Priester   Eer aan die heilige, eenwesenlike, lewendmakende en onverdeelde
           Drie-eenheid, immer, nou en altyd en tot in ewigheid.
                                        3


Leser        Amen.

Die Ses Psalms

Eer aan God in die hoogste hemele, en vrede op aarde, in die mense 'n
welbehae. (drie maal)

Here, U sal my lippe open, en my mond sal u lof verkondig. (twee maal

Psalm 3

O Here, waarom het my verdrukkers vermenigvuldig? Baie staan teen my op.
Baie sê van my siel: Daar is geen redding vir hom in sy God nie.
Maar U, Here, is my helper, my eer en die Een wat my hoof ophef.
Met my stem het ek tot die Here geroep, en Hy het my gehoor vanaf sy heilige
berg.
Ek het gaan lê en aan die slaap geraak; ek het wakker geword, want die Here sal
my help.
Ek sal nie bang wees vir tienduisende van die volk wat rondom my stelling
inneem nie.
Staan op, Here; red my, my God; want U het almal geslaan wat my sonder rede
haat, die tande van sondaars het U verbrysel.
Aan die Here behoort die redding, en oor u volk is u seën.

En weer

Ek het gaan lê en aan die slaap geraak; ek het wakker geword, want die Here sal
my help.

Psalm 37

O Here, straf my nie in u toorn nie en kasty my nie in u grimmigheid nie.
Want u pyle het in my ingedring, en u hand het swaar op my gerus.
Daar is geen genesing in my vlees vanweë u grimmigheid nie, daar is geen
vrede in my gebeente nie vanweë my sonde.
Want my ongeregtighede het oor my hoof gegaan; soos 'n swaar las het hulle my
neergedruk.
My wonde het gestink en swere gevorm vanweë my dwaasheid.
Ek het in ellende verkeer, en was heeltemal krom; die hele dag het ek in rou
gegaan.
Want my lendene is gevul met bespottinge, en daar is geen genesing in my vlees
nie.
Ek is mishandel en erg verneder, ek het geweekla vanweë die gesug van my
hart.
Here, voor U is heel my begeerte, en my gesug is nie vir U verborge nie.
My hart is verwar, my krag het my verlaat, en die lig van my oë, ook dit is nie by
my nie.
                                      4


My vriende en bure het nadergekom en teenoor my gestaan, en my
naasbestaandes het ver van my gestaan.
En dié wat my lewe soek het geweld gebruik, en hulle wat my ongeluk soek het
dwaashede gepraat en die hele dag listige planne bedink.
Maar ek, soos 'n dowe het ek niks gehoor nie, en soos 'n stomme wat sy mond
nie oopmaak nie.
En ek het geword soos 'n man wat nie hoor nie en wat geen teregwysing in sy
mond het nie.
Want op U, Here, het ek gehoop; U sal verhoor, Here my God.
Want ek het gesê: Laat my vyande nooit oor my leedvermaak hê nie. Toe my
voete gewankel het, het hulle grootgepraat teenoor my.
Want ek is gereed vir slae, en my smart is altyddeur voor my.
Want ek sal my ongeregtigheid bely, en my bekommer oor my sonde.
Maar my vyande lewe en hulle het te sterk geword vir my, en hulle wat my
onregverdiglik haat, het vermenigvuldig.
En die wat kwaad vir goed vergeld het my belaster, omdat ek die goeie nagejaag
het.
Verlaat my nie, o Here my God; gaan nie van my af weg nie. Maak gou om my te
help, o Here van my verlossing.

En weer:

Verlaat my nie, o Here my God; gaan nie van my af weg nie. Maak gou om my te
help, o Here van my verlossing.

Psalm 62

O God, my God, vroeg in die môre kom ek na U; my siel het na U gedors; hoe
dikwels het my vlees na U verlang in 'n verlate land, onbegaanbaar en sonder
water.
So het ek in die heiligdom voor U verskyn, om u mag en u heerlikheid te sien.
Want u barmhartigheid is beter as die lewe; my lippe sal U prys.
So sal ek U prys my lewe lank, en in u Naam my hande ophef.
Mag my siel soos met vet en vettigheid versadig word, en my mond sal U prys
met jubelende lippe.
Wanneer ek aan U gedink het op my bed, soggens, het ek oor U gepeins. Want
U was 'n hulp vir my, en in die skaduwee van U vleuels sal ek jubel.
My siel is aan U verkleef, u regterhand het my gehelp.
Maar hulle wat vergeefs my siel gesoek het, sal in die onderste plekke van die
aarde ingaan. Hulle sal oorgelewer word aan die mag van die swaard; die deel
van jakkalse sal hulle word.
Maar die koning sal bly wees in God; elkeen wat by Hom sweer sal geprys word,
want die mond van hulle wat onregmatige dinge spreek, is toegestop.

En weer:
                                          5


Soggens het ek oor U gepeins. Want U was 'n hulp vir my, en in die skaduwee
van u vleuels sal ek jubel.
My siel is aan U verkleef, u regterhand het my gehelp.

Eer aan die Vader en aan die Seun en aan die Heilige Gees, nou en altyd en tot
in ewigheid. Amen.

Halleluja, halleluja, halleluja. Eer aan U, o God.
Halleluja, halleluja, halleluja. Eer aan U, o God.
Halleluja, halleluja, halleluja. Eer aan U, o God.

Eer aan die Vader en aan die Seun en aan die Heilige Gees, nou en altyd en tot
in ewigheid. Amen.

Psalm 87

Here, God van my heil, bedags, en ook in die nag, het ek voor u aangesig
geroep.
Laat my gebed voor u aangesig kom, neig U oor tot my smeking.
Want my siel is versadig met die kwade, en my lewe het tot na aan die doderyk
gekom.
Ek is gereken by die wat in die kuil neerdaal; ek het geword soos 'n man wat
sonder hulp is, vry onder die dooies.
Soos die wat verslaan is en in die graf lê, aan wie U nie gedink het nie, en hulle
is afgestoot van u hand.
Hulle het my in die diepste kuil gesit, in duisternis en in die skadu van die dood.
U grimmigheid het swaar op my gerus, en U het al u golwe teen my gebring. U
het my bekendes ver van my verwyder; hulle het my 'n gruwel vir hulself gemaak.
Ek is oorgelewer en het nie uitgegaan nie; my oë het swak geword vanweë my
armoede.
Ek het U aangeroep, Here, die hele dag deur; ek het my hande tot U uitgestrek.
Sal U vir die dooies wonders doen? Of sal geneeshere hulle laat opstaan om U
in erkentlikheid te bely?
Sal iemand u barmhartigheid in die graf bekendmaak, of u waarheid in die plek
van vernietiging?
Sal u wonders in die duisternis bekend word, en u geregtigheid in die land van
vergetelheid?
Maar ek het U aangeroep, Here, en in die môre sal my gebed U tegemoet kom.
Waarom, Here, het U my siel verstoot, en wend U u aangesig van my af weg?
Ek is arm en ervaar moeite van my jeug af; nadat ek verhoog is, is ek verneder
en het ek in wanhoop verval.
U toorn het oor my gegaan, en u verskrikkinge het my verbyster.
Hulle het my omring soos water; die hele dag het hulle my saam omsingel.
U het vriend en naaste ver van my verwyder, en my bekendes vanweë my
ellende.

En weer:
                                         6


Here, God van my heil, bedags het ek geroep en ook snags voor U. Laat my
gebed voor u aangesig kom, neig u oor tot my smeking.

Psalm 102

Loof die Here, o my siel, lofwaardig is u, o Heer. Loof die Here o my siel, en alles
wat binne my is sy heilige Naam.
Loof die Here, o my siel, en vergeet geeneen van sy weldade nie.
Wat al jou ongeregtighede vergewe, wat al jou kwale genees.
Wat jou lewe verlos van die verderf, wat jou met barmhartigheid en deernis
kroon.
Wat jou verlange met die goeie vervul. Jou jeug sal weer nuut word soos die van
'n arend.
Die Here bewys barmhartigheid en geregtigheid aan al die veronregtes.
Hy het aan Moses sy weë bekend gemaak, aan die kinders van Israel sy wil.
Barmhartig en genadig is die Here lankmoedig en groot van goedertierenheid.
Nie tot die einde sal Hy vertoorn wees nie, ook sal Hy nie vir ewig wraaksugtig
wees nie.
Nie volgens ons ongeregtighede het Hy met ons gehandel nie, ook het Hy ons
nie vergeld volgens ons sondes nie.
Want so hoog soos die hemel is bo die aarde het die Here sy barmhartigheid laat
toeneem oor dié wat Hom vrees.
So ver as die ooste van die weste is, so ver het Hy ons ongeregtighede van ons
verwyder.
Soos 'n vader medelye het met sy kinders, so het die Here medelye gehad met
dié wat Hom vrees, want Hy, Hy weet watter maaksel ons is, Hy het onthou dat
ons stof is.
Die mens: soos die gras is sy dae; soos 'n blom van die veld, so sal hy bloei.
Want die wind het daaroor gegaan, en dit sal nie meer wees nie, en dit sal sy
plek nie meer ken nie.
Maar die barmhartigheid van die Here is van ewigheid tot ewigheid oor dié wat
Hom vrees.
En sy geregtigheid vir kindskinders; vir dié wat sy verbond hou; en dink aan sy
gebooie om dié te doen.
Die Here het sy troon in die hemel berei en sy koninkryk heers oor alles. Loof
die Here, al sy Engele, kragtiges in mag wat sy woord volbring in
gehoorsaamheid aan die stem van sy woorde.
Loof die Here al sy leërskare, sy dienaars wat sy wil doen.
Loof die Here al sy werke op al die plekke van sy heerskappy. Loof die Here, o
my siel.

En weer:

Op al die plekke van sy heerskappy: Loof die Here, o my siel.

Psalm 142
                                          7


Here, hoor my gebed; luister na my smeking in u waarheid; verhoor my in u
geregtigheid.
En gaan nie na die gereg met u kneg nie, want niemand wat leef, sal voor u
aangesig geregverdig word nie.
Want die vyand het my siel vervolg; hy het my lewe tot teen die grond verneder;
hy het my laat sit in duisternis soos hulle wat lankal dood is, en my gees is
vermoeid oor my; my hart is ontsteld in my.
Ek het die ou dae onthou; ek het nagedink oor al u dade; oor die werke van u
hande het ek steeds nagedink.
Ek het my hande tot U uitgestrek; my siel smag na U soos 'n dorsland.
Hoor my gou, Here; my gees het my begewe.
Wend nie u aangesig van my af nie, sodat ek nie sal word soos hulle wat in die
kuil neerdaal nie.
Laat my in die môre u barmhartigheid hoor, want op U het ek gehoop.
Maak, Here, aan my die weg bekend waarop ek moet gaan, want tot U het ek my
siel opgehef.
Bevry my van my vyande, Here, want tot U het ek my toevlug geneem. Leer my
om u wil te doen, want U is my God.
U goeie Gees sal my in 'n land van opregtheid lei. Om u naam ontwil, Here, sal U
my lewend maak.
In u geregtigheid sal U my siel uit verdrukking lei. En in u ontferming sal U my
vyande uitroei.
En sal U almal vernietig wat my siel verdruk, want ek is u kneg.

En weer

Verhoor my in u geregtigheid, o Here, en gaan nie na die gereg met u kneg nie.
(twee maal) U goeie Gees sal my in 'n land van opregtheid lei.

Eer aan die Vader en aan die Seun en aan die Heilige Gees, nou en altyd en tot
in ewigheid. Amen.

Halleluja, halleluja, halleluja. Eer aan U, o God.
Halleluja, halleluja, halleluja. Eer aan U, o God.
Halleluja, halleluja, halleluja. Eer aan U, o God.

Diaken*       Laat ons in vrede bid tot die Heer.

Volk          Here, ontferm U. En so na elk van die volgende bedes.

Diaken*       Om die vrede van bo en die redding van ons siele, laat ons bid tot
              die Heer.

              Om vrede vir die hele wêreld, die welsyn van die heilige Kerke van
              God, en die eenheid van almal, laat ons bid tot die Heer.
                                        8


            Vir hierdie heilige Huis, en vir hulle wat dit met geloof, eerbied en
            die vrees van God betree, laat ons bid tot die Heer.

            Vir ons vader, pous en patriarg N., vir ons aartsbiskop en herder N.,
            vir die eerbiedwaardige priesterskap, die diakonaat in Christus, vir
            alle geestelikes en die hele volk, laat ons bid tot die Heer.

            Vir die mense van ons land, en vir alle owerhede en magte wat oor
            ons gestel is, laat ons bid tot die Heer.

            Vir hierdie patriargaat en hierdie heilige bisdom, vir alle stede en
            dorpe, en vir die gelowiges wat daar woon, laat ons bid tot die
            Heer.

            Vir gunstige weer, ‘n oorvloedige opbrengs van die aarde, en tye
            van vrede, laat ons bid tot die Heer.

            Vir reisigers op land, see en in die lug, vir hulle wat siek is en hulle
            wat ly, vir gevangenes en hul verlossing, laat ons bid tot die Heer.

            Om ons bevryding van alle verdrukking, toorn, gevaar en nood,
            laat ons bid tot die Heer.

            Help ons, red ons, ontferm U oor ons en bewaar ons, o God, deur u
            genade.

            Terwyl ons ons alheilige, onbevlekte, hooggeseënde en glorieryke
            Meesteres, die Theotokos en immermaagd Maria, saam met al die
            heiliges gedenk, laat ons onsself en mekaar en ons hele lewe
            toevertrou aan Christus ons God.

Volk        Aan U, o Heer.

            Want U kom toe alle heerlikheid, eer en aanbidding, Vader, Seun
            en Heilige Gees, nou en altyd en tot in ewigheid.

Volk        Amen.

Toon 4

Die Here is God en het aan ons verskyn. Geseënd is Hy wat kom in die Naam
van die Here.

Vs. 1 Bely die Here met dankbaarheid, en roep sy heilige Naam aan.
                                        9


Vs. 2 Al die nasies het my omsingel, maar in die Naam van die Here het ek
      hulle afgeweer.

Vs. 3 Dit het van die Here gekom, en dit is wonderbaar in ons oë.

Apolitikion vir die Apostels Petrus en Paulus – Toon 4

Eerstronendes onder die Apostels,
Leraars van die wêreld,
bid tot die Meester van almal,
dat Hy die wêreld vrede mag skenk,
en ons siele sy groot barmhartigheid.

Eer aan die Vader en aan die Seun en aan die Heilige Gees, nou en altyd en tot
in ewigheid. Amen.

Theotokion – Toon 4

Die van ewigheid verborge en aan die Engele onbekende Misterie,
het deur u aan die aardbewoners openbaar geword, o Theotokos.
In onvermengde eenheid het God vlees geword,
en het Hy vir ons vrywillig die Kruis aanvaar.
Daardeur het Hy die Eersgeskapene weer opgewek,
en ons siele uit die dood verlos.

DIE KLEIN LITANIE

Diaken*      Laat ons keer op keer in vrede bid tot die Heer.

Volk         Here, ontferm U.

Diaken*      Help ons, red ons, ontferm U oor ons, en bewaar ons, o God, deur
             u genade.

Volk         Here, ontferm U.

Diaken*      Terwyl ons ons alheilige, onbevlekte, hooggeseënde en glorieryke
             Meesteres, die Theotokos en immermaagd Maria, saam met al die
             heiliges gedenk, laat ons onsself en mekaar en ons hele lewe
             toevertrou aan Christus ons God.

Volk         Aan U, o Heer.

Priester     Want aan U behoort die mag, en aan U behoort die koninkryk en
             die krag en die heerlikheid: aan die Vader en die Seun en die
             Heilige Gees, nou en altyd en tot in ewigheid.
                                         10


Volk         Amen.

Ná die Eerste Lesing uit die Psalmboek:

Die Kathisma van die Heilige Petrus - Toon 8

Toe jy visvang op see laat vaar het,
het jy ‘n Goddelike openbaring oor die vleeswording
van die Woord van die Vader uit die hemel ontvang,
en met vrymoedigheid teenoor almal
tot jou Skepper uitgeroep:
“Ek ken U as die eenwesenlike Seun van God.”
Daarom is jy waarlik en met reg as rots van geloof bewys
en as sleuteldraer van die genade.
O Apostel Petrus, bid tot Christus God,
dat Hy vergifnis van oortredinge sal skenk
aan hulle wat jou heilige gedagtenis met liefde vier.

Eer aan die Vader en aan die Seun en aan die Heilige Gees,

Herhaal: Toe jy visvang see laat vaar het…

Nou en altyd en tot in ewigheid. Amen.

Theotokion - Toon 8

Ek dink aan die oordeel en is bang;
ek is met ontsetting vervul oor die vreeswekkende ondersoek;
ek vrees die uitspraak en is bang vir die straf,
die pyn van die vuur, die duisternis en die doderyk.
O wee, wat sal ek in daardie uur doen,
wanneer die trone opgestel word,
die boeke oopgemaak en die dade ondersoek word?
Wees dan my hulp, o Meesteres,
en ‘n allervurige beskermer.
Want ek, u onwaardige dienaar, het u as my hoop.

Ná die Tweede Lesing uit die Psalmboek:

Die Kathisma van die Heilige Paulus - Toon 8

Ná jy uit die hemel jou roeping van Christus ontvang het,
is jy as prediker van lig geopenbaar
deur almal met die leerstellings oor die genade te verlig.
Want toe jy wegdoen met die aanbidding van die letter van die wet,
het jy almal met die kennis van die Gees bestraal.
Daarom is jy met reg hoog, na die derde hemel, weggeruk
                                         11


en het jy die Paradys bereik.
O Apostel Paulus, bid tot Christus God,
dat Hy vergifnis van oortredinge sal skenk
aan hulle wat jou heilige gedagtenis met liefde vier.

Eer aan die Vader en aan die Seun en aan die Heilige Gees,

Herhaal: Ná jy uit die hemel jou roeping van Christus ontvang het…

Nou en altyd en tot in ewigheid. Amen.

Theotokion – Toon 8

As teken van dankbaarhdeid vir al u genadegawes,
dra ek soos daardie weduwee met haar twee muntstukke,
soos ek moet, lof aan u op, o Meesteres.
Want u is geopenbaar as ‘n beskutting en hulp
wat my altyd van versoekinge en verdrukkinge verlos.
Daarom, waar ek soos uit ‘n vlammende vuuroond verlos is
van hulle wat my verdruk,
roep ek van harte tot u:
“o Theotokos, help my en bid tot u Seun en God,
dat Hy vergifnis van oortredinge sal skenk
aan hulle wat u Seun met geloof aanbid, o Onbevlekte.”

Ná die Polyeleos:

Die Kathisma vir beide Apostels

Toon 8

Laat ons die groot stralende sterre,
Petrus en die alwyse Paulus, prys,
wat as leiers onder die Dissipels geopenbaar is.
Want helderstralend met die vuur van die Goddelike Gees,
het hulle die newel van dwaling heeltemal verbrand.
Daarom is hulle soos gepas as burgers van die hemelse koninkryk bewys
en as mede-heersers op die troon van genade.
Laat ons daarom uitroep:
“O Apostels van Christus ons God,
smeek om vergifnis van oortredinge
vir hulle wat jul heilige gedagtenis met liefde vier.”

Eer aan die Vader en aan die Seun en aan die Heilige Gees,

Herhaal: Laat ons die groot stralende sterre…
                                         12


Nou en altyd en tot in ewigheid. Amen.

Toon 8

Toe u op onsegbare wyse, o Moeder van God,
die Wysheid en Woord in u skoot ontvang,
het u Hom wat die wêreld vashou vir die wêreld gebaar,
en Hom in u arms gehou wat alles byeenhou,
en aan u borste het u Hom gesoog wat almal voed.
Daarom smeek ek u, Alheilige Maagd,
dat ek van my oortredinge gered mag word,
wanneer ek voor die aangesig van my Skepper gaan staan.
O reine Maagd en Meesteres,
gee my dan u hulp,
want u kan alles doen wat u wil, o Albesongene.

Die eerste Antifoon van die Bedevaartsliedere oftewel Anavathmi, in Toon 4

Van my jeug af voer baie hartstogte die stryd teen my;
maar help en red U my, my Heiland. (herhaal)

Mag julle wat Sion haat, deur die Here beskaam word;
Want julle sal verdor soos gras deur die vuur. (herhaal)

Eer aan die Vader en aan die Seun en aan die Heilige Gees,

Deur die Heilige Gees ontvang elke siel die lewe,
en deur reiniging verhewe, word dit verhelder
deur die Drie-enige Eenheid in ‘n heilige misterie.

Nou en altyd en tot in ewigheid. Amen.

Deur die Heilige Gees wel strome genade op;
dit bevogtig die hele skepping om lewe voort te bring.

Prokimenon – Toon 4 (Ps. 18)

Oor die hele aarde het hulle stem uitgegaan en tot by die eindes van die wêreld
hulle woorde.

Oor die hele aarde het hulle stem uitgegaan en tot by die eindes van die wêreld
hulle woorde.

Vers: Die hemele vertel die eer van God, en die uitspansel verkondig die werk
van sy hande.
                                          13


Oor die hele aarde het hulle stem uitgegaan en tot by die eindes van die wêreld
hulle woorde.


Diaken*      Laat ons bid tot die Heer.

Volk         Heer, ontferm U.

Priester     Want heilig is U ons God en U rus in die Heiligdom en tot U stuur
             ons die lof omhoog, tot die Vader en die Seun en die Heilige Gees,
             nou en altyd en tot in ewigheid.

Volk         Amen.
             Laat alles wat asem het die Here Loof. (3X)

Priester     En dat ons waardig geag mag word om te luister na die Heilige
             Evangelie, laat ons bid tot die Here God.

Volk         Here, ontferm U. (3x)

Priester     Wysheid. Laat ons opstaan. Laat ons luister na die Heilige
             Evangelie. Vrede vir almal.

Volk         En vir u gees.

Priester     Die Lesing uit die heilige Evangelie volgens Johannes (21:15-25)

Volk         Eer aan U, o Heer, eer aan U.

Priester     Laat ons aandag gee.

(11de Oggendevangelie)

In daardie tyd het Jesus Homself aan sy dissipels openbaar, nadat Hy opgewek
is uit die dode, en Hy sê vir Petrus: Simon, seun van Jona, het jy My waarlik lief,
meer as hulle hier? Hy antwoord Hom: Ja, Here, U weet dat ek U liefhet. Hy sê
vir hom: Laat my lammers wei. Hy vra hom weer die tweede maal: Simon, seun
van Jona, het jy My waarlik lief? Hy antwoord Hom: Ja, Here, U weet dat ek U
liefhet. Hy sê vir hom: Pas my skape op. Hy vra hom die derde maal: Simon,
seun van Jona, het jy My lief? Petrus het bedroef geword, omdat Hy hom die
derde maal vra: Het jy My lief? En hy antwoord Hom: Here, U weet alles, U weet
dat ek U liefhet. Jesus sê vir hom: Laat my skape wei. Voorwaar, voorwaar Ek sê
vir jou, toe jy jonger was, het jy jouself gegord en rondgegaan waar jy wou; maar
wanneer jy oud geword het, sal jy jou hande uitsteek, en 'n ander een sal jou
gord en bring waar jy nie wil wees nie. En dit het Hy gesê om aan te dui deur
hoedanige dood hy God sou verheerlik; en toe Hy dit gespreek het, sê Hy vir
                                        14


hom: Volg My. En Petrus het hom omgedraai en die dissipel sien volg vir wie
Jesus liefgehad het, die een wat by die maaltyd op sy bors geval en gesê het:
Here, wie is u verraaier? Toe Petrus hom sien, vra hy vir Jesus: Here, maar wat
van hom? Jesus antwoord hom: As Ek wil hê dat hy bly totdat Ek kom, wat gaan
dit jou aan? Volg jy My. Hierdie woord het daar toe onder die broeders uitgegaan
dat daardie dissipel nie sou sterwe nie; en Jesus het nie vir hom gesê dat hy nie
sou sterwe nie, maar: As Ek wil hê dat hy bly totdat Ek kom, wat gaan dit jou
aan? Dit is daardie dissipel wat van hierdie dinge getuig en hierdie dinge geskryf
het, en ons weet dat sy getuienis waar is. En daar is nog baie ander dinge wat
Jesus alles gedoen het; maar as hulle een vir een beskrywe moes word, sou die
wêreld self, dink ek, die geskrewe boeke nie bevat nie. Amen.

Volk         Eer aan U, o Heer, eer aan U.

Psalm 50

Ontferm U oor my, o God, volgens u groot barmhartigheid en wis volgens die
oorvloed van u medelye my oortreding uit.
Was my heeltemal van my ongeregtigheid en reinig my van my sonde.
Want ek ken my ongeregtigheid, en my sonde is altyd voor my.
Teen U alleen het ek gesondig en gedoen wat boos is in u oë, sodat U
geregverdig mag word deur u woorde, en u mag oorwin wanneer U geoordeel
word.
Want kyk, in ongeregtighede is ek ontvang, en in sondes het my moeder my
gebaar.
Want kyk, U het waarheid liefgehad, die geheime en verborgene van u wysheid
het U aan my bekend gemaak.
U sal my besprinkel met hisop, en ek sal gereinig word; U sal my was en ek sal
witter word as sneeu.
U sal my vreugde en blydskap laat hoor; die vernederde gebeentes sal jubel.
Wend u aangesig van my sondes af, en wis al my ongeregtighede uit.
Skep in my 'n rein hart, o God, en gee opnuut 'n opregte gees in my binneste.
Verwerp my nie van u aangesig nie, en neem u Heilige Gees nie van my weg
nie.
Gee my weer die vreugde van u heil, en versterk my deur u bestierende Gees.
Ek sal wetteloses u weë leer, en die goddeloses sal hulle tot U wend.
Red my van bloedskuld, o God, God van my heil; my tong sal jubel oor u
geregtigheid.
Here, U sal my lippe open, en my mond sal u lof verkondig.
Want as U 'n offer verlang het, sou ek dit gegee het; in brandoffers sal U geen
behae hê nie.
'n Offer aan God is 'n verbryselde gees; 'n verbryselde en vernederde hart sal
God nie verag nie.
Doen goed, Here, aan Sion in u welbehae, en laat die mure van Jerusalem
gebou word.
                                         15


Dan sal U 'n welbehae hê in 'n offer van geregtigheid, in offergawe en
brandoffers; dan sal hulle stiere offer op u altaar.

Toon 2

Eer aan die Vader en aan die Seun en aan die Heilige Gees.

Deur die gebede van die Apostels, o Barmhartige, wis my baie oortredinge uit.

Nou en altyd en tot in ewigheid. Amen.

Deur die gebede van die Theotokos, o Barmhartige, wis my baie oortredinge uit.

Ontferm U oor my, o God, volgens u groot barmhartigheid en wis volgens die
oorvloed van u medelye my oortreding uit.


Priester     O God, red u volk en seën u erfdeel. Besoek u wêreld met
             barmhartigheid en ontferming. Verhef die horing van Ortodokse
             Christene, en laat u ryke barmhartighede op ons neerdaal, deur die
             gebede van ons al-onbevlekte Meesteres, die Theotokos en
             immermaagd Maria, deur die krag van die kosbare en
             lewendmakende Kruis, die beskerming van die eerbiedwaardige,
             liggaamlose hemelse kragte, die smekinge van die
             eerbiedwaardige, glorieryke profeet, Voorloper en Doper,
             Johannes, van die heilige, glorieryke en alomgeëerde Apostels, die
             heilige, glorieryke en seëvierende Martelare en Martelaresse, van
             ons heilige en Goddraende Vaders en Moeders, van die heilige N.
             (aan wie die kerk toegewy is, vir soverre nie reeds vermeld nie),
             van die heilige en regverdige Voorouers van God, Joachim en
             Anna, van die heilige, glorieryke en alomgeëerde eerstronendes
             onder die apostels, Petrus en Paulus, wie se gedagtenis ons vier,
             en al u Heiliges, smeek ons U, o Here, wat alleen ryk aan
             barmhartigheid is, hoor ons, sondaars, wat tot U bid en wees ons
             barmhartig

Volk         Here, ontferm U. (12x)

Priester     Deur die genade, medelye en mensliewendheid van u eniggebore
             Seun, met Wie U geloof word, saam met u alheilige, goeie en
             lewendmakende Gees, nou en altyd en tot in ewigheid.

Volk         Amen.

Toon 2
                                          16


O Petrus, leier van die glorieryke Apostels,
en rots van die geloof,
en Paulus wat deur God geïnspireer is,
redenaar en ligbaken van die Heilige Kerke,
bid vir ons by Christus,
waar julle langs God se troon staan.

Die Kanon van die Heilige Petrus - Toon 4
Eerste Ode
Irmos

Daar is niemand soos U nie, verheerlikte Here,
want deur u sterkte hand
het U die volk wat U vir Uself verkry het, verlos,
o Mensliewende.

Troparia

Refrein: Heilige Apostel Petrus, bid tot God vir ons.

Laat ons vandag op waardige wyse
die hoogste van die Apostels,
die broer van die eersgeroepene,
met liedere deur God geïnspireer besing.

Refrein: Heilige Apostel Petrus, bid tot God vir ons.

Hy wat voor alle tye is, het jou, o alsalige Petrus,
op grond van sy voorkennis voorbestem
as beskermer en leier van die Kerk.

Refrein: Heilige Apostel Petrus, bid tot God vir ons.

Nog vlees, nog bloed, o Apostel,
maar die Vader het jou geïnspireer
om Christus se Goddelikheid te erken
dat Hy die ware Seun van die Allerhoogste God is.

Theotokion

Alheilige Theotokos, red ons.

Laat ons die heilige berg,
die wa wat die verstand te bowe gaan,
die Moeder van God
en ware Maagd na geboortegewing besing.
                                         17


Die Kanon van die Heilige Paulus - Toon 8

Refrein: Heilige Apostel Paulus, bid tot God vir ons.

Christus wat dit wat nog nie bestaan nie roep asof dit reeds bestaan,
het jou Self, o alsalige Paulus,
deur sy Goddelike kennis uit die moederskoot uitgekies
om sy Goddelike Naam, wat bo alle name is,
ten aansien van die nasies tedra,
want roemryk is Hy verheerlik.

Refrein: Heilige Apostel Paulus, bid tot God vir ons.

Toe Christus op die berg in die gedaante van weerlig verskyn,
en jou die toekomstige verligting van vroomheid meedeel, o Paulus,
asook die reiniging van dwaling,
het Hy wel die oog van jou vlees donker gemaak,
maar ook insig aan jou siel gegee
met die kennis van die Drie-eenheid,
want roemryk is Hy verheerlik.

Eer aan die Vader en aan die Seun en aan die Heilige Gees.

Hoewel jy besnydenis op die agste dag ondergaan het, o Paulus,
en ‘n yweraar vir die oorleweringe van die vaders was,
uit die saad van die Hebreërs en die stam Benjamin,
en as ‘n Fariseër ten opsigte van die wet bewys is,
het jy alles as drek beskou en Christus gewin,
want roemryk is Hy verheerlik.

Theotokion

Nou en altyd en tot in ewigheid. Amen.

O onbevlekte Moeder van die Almagtige God,
Meesteres, wat uit die koninklike stam spruit,
wat alleen bo die natuur die God wat oor alles heers
in die vlees gebaar het,
red my van gevare waar ek tot u Seun sing:
“Want roemryk is Hy verheerlik.”

Katawasia – Toon 4

Ek sal my mond oopmaak
en dit sal met die Gees vervul word,
en ek sal ‘n woord uiter tot die Koningin en Moeder;
                                         18


ek sal gesien word waar ek stralend feesvier
en sal my verheug en al haar wonders besing.

Die Kanon van die Heilige Petrus – Toon 4
Derde Ode
Irmos
Nie in wysheid of krag of rykdom roem ons, o Christus
maar in U, die persoonlike wysheid van die Vader,
want niemand is heilig buiten, o Mensliewende.

Troparia

Refrein: Heilige Apostel Petrus, bid tot God vir ons.

Die allerdierbare mond van Christus ons God
het bekend gemaak dat jy salig
en ‘n betroubare rentmeester van die Koninkryk is.
Daarom besing ons jou, o Apostel Petrus.

Refrein: Heilige Apostel Petrus, bid tot God vir ons.

Op die rots van jou teologie,
het die Meester, Jesus, die onwankelbare Kerk gevestig,
waarin ons jou verheerlik, o Apostel Petrus.

Refrein: Heilige Apostel Petrus, bid tot God vir ons.

Hoeveel hoër as die Engele is Petrus
al is hy in die liggaam;
want Christus ons God het gesê
dat hy tydens sy deurlugtige koms
‘n regter sal wees wat saam met Hom sit.

Theotokion

Alheilige Theotokos, red ons.

Maak my sterk, u wat die huwelik nie ken nie
en die vleesgeworde God gebaar het
waar ek deur die aanvalle van die hartstogte verwar word,
want daar is geen hulp, buiten u nie, o Onbevlekte.

Die Kanon van die Heilige Paulus – Toon 8

Refrein: Heilige Apostel Paulus, bid tot God vir ons.
                                         19


Jy het die kosbare hoeksteen,
die Verlosser en Heer,
as fondament vir die siele van die gelowiges neergelê.

Refrein: Heilige Apostel Paulus, bid tot God vir ons.

Omdat jy altyd die doding van Jesus
duidelik in jou liggaam rondgedra het,
is jy die ware lewe waardig geag, o Paulus.

Eer aan die Vader en aan die Seun en aan die Heilige Gees.

Alsalige Paulus, bid dat die glans van vrome deugde op jou fondament nog hoër
gebou mag word.

Theotokion

Nou en altyd en tot in ewigheid. Amen.

Al die mensegeslagte noem u nou salig,
soos u geprofeteer het, o Alreine,
daar hulle nou deur u gered word.

Katawasia – Toon 4

O Theotokos,
as lewende en oorvloedige bron,
versterk hulle wat in geestelike gemeenskap verenig is
en u lof besing,
en deur u Godgegewe heerlikheid,
ag hulle waardig vir krone van heerlikheid.

DIE KLEIN LITANIE

Diaken*      Laat ons keer op keer in vrede bid tot die Heer.

Volk         Here, ontferm U.

Diaken*      Help ons, red ons, ontferm U oor ons, en bewaar ons, o God, deur
             u genade.

Volk         Here, ontferm U.

Diaken*      Terwyl ons ons alheilige, onbevlekte, hooggeseënde en glorieryke
             Meesteres, die Theotokos en immermaagd Maria, saam met al die
                                         20


              heiliges gedenk, laat ons onsself en mekaar en ons hele lewe
              toevertrou aan Christus ons God.

Volk          Aan U, o Heer.

Priester      Want U is ons God, en tot U stuur ons die lof omhoog, tot die Vader
              en die Seun en die Heilige Gees, nou en altyd en tot in ewigheid.

Volk          Amen.

Ipakoï – Toon 8

Watter gevangenis het jou nie as gevangene gehad nie?
Watter Kerk het jou nie as Spreker gehad nie?
Damaskus is trots op jou, Paulus,
want dit het gesien hoe jy deur lig neergevel is.
Rome het jou bloed ontvang en beroem haar op jou.
Maar Tarsus verheug haar nog meer,
en met liefde eer sy jou windsels.
Maar o Apostel Paulus, die roem van die wêreld,
wees gou om ons te sterk.

Let op dat wanneeer ‘n ipakoï gelees word, word ‘n kathisma nie gelees nie.

Die Kanon van die Heilige Petrus – Toon 4
Vierde Ode
Irmos

Hý is ons God wat uit die Maagd vlees aangeneem het
en ons natuur vergoddelik het.
Laat ons Hom besing en uitroep:
“Eer aan u krag, o Here.”

Troparia

Refrein: Heilige Apostel Petrus, bid tot God vir ons.

Soos Christus belowe het,
het Hy jou ‘n Goddelike visser van sterwelinge gemaak,
en die bestuur van sy Kerk aan jou as voorste toevertrou.

Refrein: Heilige Apostel Petrus, bid tot God vir ons.

O Petrus, mag Jesus die leweskenkende,
wat jou die verantwoordelikheid gegee het om te bind en en te ontbind,
my barmhartig wees wanneer Hy deur jou gesmeek word.
                                         21



Refrein: Heilige Apostel Petrus, bid tot God vir ons.

O Petrus, smeek vurig
dat die Koninkryk van Christus geopen mag word
vir hulle wat jou heilige gedagtenis
met ‘n geloof wat nie weifel nie, vier.

Theotokion

Alheilige Theotokos, red ons.

O albesonge Meesteres wat God gebaar het,
reinig my gedagtes deur u gebede,
en maak my ryk aan vrugte,
o Moeder van die God van almal.

Die Kanon van die Heilige Paulus – Toon 8

Refrein: Heilige Apostel Paulus, bid tot God vir ons.

Soos ‘n vernielsugtige leeu met ‘n wilde blik
het Saulus eens die Kerk van Christus aangeval,
maar getem deur die Goddelike stem van die Lam van God,
Wie se kudde hy vervolg het,
word hy as herder daarmee toevertrou.

Refrein: Heilige Apostel Paulus, bid tot God vir ons.

Hy wat bestem is om die wêreld te verlig,
word in duister gehul,
maar Ananias word na hom gestuur,
en gee hom die lig na siel en liggaam
ná hy deur ‘n Goddelike openbaring geleer is
dat hy ‘n uitverkore werktuig is.

Eer aan die Vader en aan die Seun en aan die Heilige Gees.

Damaskus is met reg trots op Paulus,
want uit haar, soos uit die Paradys,
het eens die grootste fontein van Goddelike waterstrome voortgekom,
en dit het die hele wêreld ryklik met Godskennis deurdrenk.

Theotokion

Nou en altyd en tot in ewigheid. Amen.
                                         22


Die Here het maghebbers van trone afgeruk,
soos die Maagd en Moeder gesê het,
maar die hongeriges het Hy met Goddelike goeie dinge vervul,
waar hulle sing met geloof:
“Eer aan u mag, o Here.”

Katawasia – Toon 4

Toe hy die onnaspeurlike Goddelike raad
van u vleeswording uit die Maagd begryp, o Allerhoogste,
het die Profeet Hábakuk uitgeroep:
“Eer aan u mag, o Here.”

Die Kanon van die Heilige Petrus – Toon 4
Vyfde Ode
Irmos

O Here, wat ons as u uitverkore volk verkry het deur u bloed,
skenk ons u vrede,
en bewaar u kudde in eengesindheid.

Troparia

Refrein: Heilige Apostel Petrus, bid tot God vir ons.

Die landelike visserman wat vanweë sy liefde
vrymoedigheid by God verkry het,
is tereg bewonder
daar hy deur genade sonderlinge wonders doen.

Refrein: Heilige Apostel Petrus, bid tot God vir ons.

U Goddelike Apostel het om u ontwil, o Christus
nog goud nog silwer, maar deug verkry,
en ryk geword in die mag om wonders te doen.
Refrein: Heilige Apostel Petrus, bid tot God vir ons.

Die enkels en voete van verlamdes
is deur jou werksame woord herstel,
want deur die Goddelike Gees
is sonderlinge dade verrig.

Theotokion

Alheilige Theotokos, red ons.

God het werklik ‘n liggaam aangeneem, o Reine,
                                          23


toe Hy deur u met die vlees verenig is,
hoewel Hy na sy Goddelike natuur
nie minder liggaamloos gebly het nie.

Die Kanon van die Heilige Paulus – Toon 8

Refrein: Heilige Apostel Paulus, bid tot God vir ons.

Jy het die ware voorwerp van trots gekies, o Paulus,
naamlik die Kruis van die Koning, Christus,
wat jy altyd as ‘n segeteken dra, o Apostel.

Refrein: Heilige Apostel Paulus, bid tot God vir ons.

Vir jou is die lewe Christus
en sterwe die voordeligste wins,
want uit liefde is jy saam met Hom gekruisig
wat vir ons gekruisig is, o glorieryke Paulus.

Eer aan die Vader en aan die Seun en aan die Heilige Gees.

Verheug jou waarlik in die Here, eerwaardige Paulus,
waar jy uit die liggaam uit gaan woon
en gaan inwoon het by Christus,
die leweskenkende God.

Theotokion

Nou en altyd en tot in ewigheid. Amen.

Verheug u waarlik, o kleinood van maagdelikheid,
die herstel van die eerste moeder,
die ontbinding van die voorvader se vloek.

Katawasia – Toon 4

Die heelal was verwonderd
oor u Godgegewe heerlikheid.
Want u, o Maagd, wat die huwelik nie geken het nie,
het Hom wat God oor almal is in u skoot gedra
en die ewige Seun gebaar,
wat almal wat u besing met verlossing beloon.

Die Kanon vir die Heilige Petrus – Toon 4
Sesde Ode
Irmos
                                         24


Toe Jona drie dae in die groot seedier deurbring
het hy U, die onsterflike, vooraf uitgebeeld, o Christus,
wat uit vrye wil as dooie
drie dae in die buik van die aarde deurgebring het.

Troparia

Refrein: Heilige Apostel Petrus, bid tot God vir ons.

Soos U van ouds Petrus met u regterhand gered het
waar hy op die water geloop het, o Christus,
hef ook my op waar ek sink
in die onstuimige see van verskriklike versoekinge.

Refrein: Heilige Apostel Petrus, bid tot God vir ons.

Jy het soos ‘n handelaar, o Petrus,
die dinge wat nie wesentlik is nie laat staan
en die wesenlike bekom,
en duidelik Christus, die pêrel van groot waarde,
as visserman gevang.

Refrein: Heilige Apostel Petrus, bid tot God vir ons.

Jy het hulle gedood, o alsalige Petrus,
wat op dwase wyse bedoel het
om die Alheilige Gees te versoek,
jy wat eerste duidelik oor God gepraat het.

Theotokion

Alheilige Theotokos, red ons.

U het die Woord van God gebaar
wat alle wese te bowe gaan,
toe Hy vir ons vlees geword het.
Daarom verkondig ons u as Theotokos
met ons lippe en ons lewenskrag.

Die Kanon vir die Heilige Paulus - Toon 8

Refrein: Heilige Apostel Paulus, bid tot God vir ons.

O salige Paulus, daar jy alle genietinge verag het,
omdat jy met die liefde vir die Meester beklee was
en selfs verkies het om weg van Hom te wees
                                         25


vanweë jou verlange vir die gemeenskaplike verlossing,
bid dan nou ook vir die wêreld.

Refrein: Heilige Apostel Paulus, bid tot God vir ons.

O salige Apostel Paulus,
Christus het jou tereg burgerskap in die hemele geskenk,
want jy het nie hier ‘n blywende stad begeer nie,
aangesien jy ‘n getroue dienaar en bestuurder
van sy misteries geword het.

Eer aan die Vader en aan die Seun en aan die Heilige Gees.

As ‘n voortreflike navolger van die Meester,
het Paulus hom met Hom beklee
en met opregtheid alles vir almal geword,
sodat hy al die volke kon win en red,
en hy het dan ook waarlik die eindes van die aarde
vir Christus in sy net gevang en gered.

Theotokion

Nou en altyd en tot in ewigheid. Amen.

Soos u gesê het, al-onskuldige Moeder van van God,
het die Here, daar Hy magtig is,
groot dinge gedoen toe Hy u aangesien
en daardeur my natuur vernuwe het.
My God het, daar Hy goedhartig is,
my deur u van verganklikheid verlos.

Katawasia – Toon 4

Terwyl ons met 'n godvresende gemoed
hierdie heilige en aleerbiedwaardige fees van die Moeder van God vier,
kom laat ons hande klap
en die God wat uit haar gebore is, verheerlik.

             DIE KLEIN LITANIE

Diaken*      Laat ons keer op keer in vrede bid tot die Heer.

Volk         Here, ontferm U.

Diaken*      Help ons, red ons, ontferm U oor ons, en bewaar ons, o God, deur
             u genade.
                                       26


Volk         Here, ontferm U.

Diaken*      Terwyl ons ons alheilige, onbevlekte, hooggeseënde en glorieryke
             Meesteres, die Theotokos en immermaagd Maria, saam met al die
             heiliges gedenk, laat ons onsself en mekaar en ons hele lewe
             toevertrou aan Christus ons God.

Volk         Aan U, o Heer.

Priester     Want U is die Vredevors en die Redder van ons siele, en tot U
             stuur ons die lof omhoog, tot die Vader en die Seun en die Heilige
             Gees, nou en altyd en tot in ewigheid.

Volk         Amen.

Kontakion - Toon 2

U het die betroubare predikers wat God se woorde spreek,
die hoogste onder u Dissipels, Here,
by U opgeneem vir die genieting van u seëninge en vir rus.
Want u het hul arbeid en dood bo alle heeloffers aanvaar,
daar U alleen die hart ken.

Ikos

Onderrig my tong, my Verlosser, maak my mond wyd oop en vul dit, prikkel my
hart, sodat ek sal navolg wat ek sê, en eerste sal wees om te doen wat ek leer;
Want hy is groot, sê hulle, wat doen en leer, want as ek praat en nie doen nie,
sal ek as ‘n klinkende simbaal beskou word. Gee daarom dat ek sal sê wat ek
moet, en sal doen wat voordelig is, daar U alleen die hart ken.

Op die 29ste van vandeesmaand die gedagtenis aan die Heilige, glorieryke en
alomgeëerde leierapostels, Petrus en Paulus.

Verse

Kruisiging het Petrus, die verkondiger van Christus, gedood,
en onthoofding Paulus, wat die dwaling afsny.
Op die nege-en–twintigste het Petrus die Kruis verduur, en Paulus die swaard.

Deur hul heilige gebede, o God, ontferm U oor ons. Amen.

Die Kanon van die Heilige Petrus – Toon 4
Sewende Ode
Irmos
                                         27


U is die beginlose Woord
wat in die begin saam met die Vader en die Gees was,
die geseënde en hoogverhewe Eniggebore Seun,
die God van ons vaders.

Troparia

Refrein: Heilige Apostel Petrus, bid tot God vir ons.

Daar jy deur die Goddelike voorsienigheid geleer is
om die medelye van Christus na te volg, o Petrus,
word jy toegelaat om die golfslag van verloëning
voor die Lyding te ondergaan.

Refrein: Heilige Apostel Petrus, bid tot God vir ons.

Ná Hy uit die graf opgestaan het,
openbaar Christus Hom eerste aan jou
as deurlugtige leier van die Apostels,
‘n eersgeroepene en een wat baie lief gehad het.

Refrein: Heilige Apostel Petrus, bid tot God vir ons.

Deur jou drievoudige verloëning voor sy Lyding uit te wis,
deur die drievoudigheid van sy Goddelike ondervraging,
bevestig die Meester jou liefde.

Refrein: Heilige Apostel Petrus, bid tot God vir ons.

Jy het jou as getuie getoon, o Petrus
van die liefde vir Christus,
die Woord wat as God alles weet.
Daarom vertrou Hy ook sy allergeliefde kudde aan jou toe.

Theotokion

Alheilige Theotokos, red ons.

Laat ons háár almal salig noem
wat God die Woord
wat voor alle tye uit die Vader opgekom het,
in haar skoot in die vlees ontvang het,
as Moeder van die God van almal.

Die Kanon van die Heilige Paulus – Toon 8

Refrein: Heilige Apostel Paulus, bid tot God vir ons.
                                         28



Hy word die seël en kroon van die Apostels genoem, o Christus,
hy wat laaste geroep is,
maar almal in ywer oortref het,
saam met wie die Kerklike gemeenskap U toesing:
“O God van ons Vaders, lofwaardig is U.”

Refrein: Heilige Apostel Paulus, bid tot God vir ons.

Ook al het Paulus die gevangene voorheen U Kerk vervolg,
het hy uiteindelik in sy ywer vir U, o Christus,
sy voormalige roekeloosheid te bowe gegaan
want hy het die volke versamel, wat roep:
“O God van ons Vaders, lofwaardig is U.”

Refrein: Heilige Apostel Paulus, bid tot God vir ons.

Ná jy vanaf Jerusalem die Evangelie aan almal verkondig
en heel die aarde in ‘n sirkelgang ingesluit het
sover as die grense van Illirië,
het jy hulle geleer, o Paulus, en uitgeroep:
“O God van ons Vaders, lofwaardig is U.”

Eer aan die Vader en aan die Seun en aan die Heilige Gees.

Toe jy in ekstase weggeruk is, o Alsalige,
en die derde hemel bereik het,
het jy onuitspreeklike woorde gehoor en roep jy uit:
“Eer aan die hoogste Vader
en aan sy afskynsel, die Seun, wat saam met Hom heers,
en aan die Gees wat onfeilbaar die dieptes van God naspeur.”

Theotokion

Nou en altyd en tot in ewigheid. Amen.

Soos dou op ‘n vlies, o Maagd,
het Christus God op u neergedaal,
en vleesdraend uit u voortgekom,
om dinge wat voorheen geskei was, te verenig
en vrede op aarde en in die hemel te skenk,
Hý, die geseënde God van ons Vaders.

Katawasia – Toon 4

Die Godvresendes het nie die skepping bo die Skepper aanbid nie,
maar manmoedig die dreiging van die vuur vertrap
                                         29


en met vreugde gesing:
O hoogbesonge Here en God van ons Vaders, lofwaardig is U.

Die Kanon van die Heilige Petrus – Toon 4
Agste Ode
Irmos

O Christus, wat die heelal deur u onseglike krag dra,
U het die heilige Jongelinge in die vlam bevogtig,
terwyl hulle uitroep:
“Loof die Here, o werke van die Heer.”

Troparia

Refrein: Heilige Apostel Petrus, bid tot God vir ons.

O Petrus, terwyl die Meester profeteer
dat hulle jou hande sal uitstrek
en jou aan ‘n kruis sal vasbind,
beveel Hy jou om Hom te volg en uit te roep:
“Loof die Here, o werke van die Heer.”

Refrein: Heilige Apostel Petrus, bid tot God vir ons.

Deur die woord van genade het jy wonders gedoen
deur Aeneas wat heeltemal lam was
en Tabíta wat dood was, te laat opstaan,
terwyl hulle uitroep:
“Loof die Here, o werke van die Heer.”

Refrein: Heilige Apostel Petrus, bid tot God vir ons.

O Christus, wat ronduit aan Petrus gesê het
dat die nasies gereinig is,
reinig ook my hart deur die glans van die Gees,
waar ek uitroep:
“Loof die Here, o werke van die Heer.”

Theotokion

Alheilige Theotokos, red ons.

Die Godheid het in een van sy heilige Persone in u gewoon, o Maagd,
en sy hele Wese met my hele wese verening.
Daarom noem ons u salig as die Moeder van ons God.

Die Kanon vir die Heilige Paulus - Toon 8
                                         30



Refrein: Heilige Apostel Paulus, bid tot God vir ons.

Paulus het hom tot die liefde vir U verbind
en was verwonderd oor die verandering ten goede.
Want die gevierde het nie vir homself gelewe nie,
maar hy het U, die Barmhartige, lewend in hom gehad,
tot in alle ewigheid.

Refrein: Heilige Apostel Paulus, bid tot God vir ons.

Jy het die Kerk aan Christus verbind
om haar as bruid aan haar bruidegom voor te stel,
want jy is as haar bruidsgeleier bewys, o Goddraende Paulus.
Daarom vier sy, soos gepas, jou gedagtenis.

Ons loof die Vader en die Seun en die Heilige Gees, die Here.

Jy het die goeie stryd gestry,
en ná jy die wedloop regmatig voltooi het,
het jy met vreugde tot Christus genader, o alomgevierde.
Daarom is jy die krone van geregtigheid waardig geag, o Paulus.

Theotokion

Nou en altyd en tot in ewigheid. Amen.

Verheug u, vurige troon van die Here.
Verheug u, ongehude bruid en Maagd.
Verheug u, wolk wat met die Son van geregtigheid straal.
Hom verhef ons tot in alle ewigheid.

Ons prys, loof en aanbid die Here, en besing en verhef Hom tot in ewigheid.

Katawasia – Toon 4

Die Seun van die Theotokos
het die reine Jongelinge in die oond gered,
destyds as voorafbeelding van die teenwoordige werklikheid.
Hy bring die hele wêreld byeen om te sing:
Loof die Here, al sy werke,
en verhef Hom tot in alle ewigheid.

Diaken*      Ons vereer die Theotokos en Moeder van die Lig met liedere en
             verheerlik haar.

Die Magnificat
                                        31



My siel maak die Here groot
en my gees is verheug in God my Saligmaker.

Eerbiedwaardiger as die Gerubim
en onvergelyklik glorieryker as die Serafim,
het u ongeskonde God die Woord gebaar.
Ware Theotokos, ons verheerlik u.

Omdat Hy die nederige toestand van sy dienskneg aangesien het,
Want kyk, van nou af sal al die geslagte my salig noem.

Eerbiedwaardiger as die Gerubim
en onvergelyklik glorieryker as die Serafim,
het u ongeskonde God die Woord gebaar.
Ware Theotokos, ons verheerlik u.

Want Hy wat magtig is, het groot dinge aan my gedoen en heilig is sy Naam.
En sy barmhartigheid is van geslag tot geslag vir die wat Hom vrees.

Eerbiedwaardiger as die Gerubim
en onvergelyklik glorieryker as die Serafim,
het u ongeskonde God die Woord gebaar.
Ware Theotokos, ons verheerlik u.

Hy het deur sy arm kragtige dade gedoen.
Hoogmoediges in die gedagtes van hulle hart het Hy verstrooi.

Eerbiedwaardiger as die Gerubim
en onvergelyklik glorieryker as die Serafim,
het u ongeskonde God die Woord gebaar.
Ware Theotokos, ons verheerlik u.

Maghebbers het Hy van trone afgeruk en ned’riges verhoog.
Hongeriges het Hy met goeie dinge vervul en rykes met leë hande weggestuur.

Eerbiedwaardiger as die Gerubim
en onvergelyklik glorieryker as die Serafim,
het u ongeskonde God die Woord gebaar.
Ware Theotokos, ons verheerlik u.

Hy het sy kneg Israel bygestaan, sodat Hy aan sy barmhartigheid sou dink
soos Hy tot ons vaders gespreek het – aan Abraham en sy nagslag tot in
ewigheid.

Eerbiedwaardiger as die Gerubim
                                         32


en onvergelyklik glorieryker as die Serafim,
het u ongeskonde God die Woord gebaar.
Ware Theotokos, ons verheerlik u.

Die Kanon van die Heilige Petrus – Toon 4
Negende Ode
Irmos

U, die hoogglorieryke bruid en Alheilige Theotokos,
wat die Skepper van alle sienlike en onsienlike dinge gebaar het,
verheerlik ons met liedere

Troparia

Refrein: Heilige Apostel Petrus, bid tot God vir ons.

Jou oortreffende genade word met reg bekend gemaak,
want jou skaduwee het die lyding van die siekes verban, o Petrus.
Daarom verheerlik ons jou, o Petrus.

Refrein: Heilige Apostel Petrus, bid tot God vir ons.

Petrus word salig genoem
omdat hy met onseglike Goddelike krag
Simon die Towenaar, wat teen God gestry het,
en in droombeelde hemelhoog verhef is,
neergewerp het.

Refrein: Heilige Apostel Petrus, bid tot God vir ons.

O Apostel, skenk deur jou smekinge
vrymaking van foute,
verligting van hart en blydskap van gees,
aan hulle wat jou gedagtenis besing.

Theotokion

Alheilige Theotokos, red ons.

U het met God swanger geword, o Maagd,
en is tereg die Geboortegeefster van die Heer genoem.
Daarom besing ons, die gelowiges, eendragtig u lof
en verheerlik ons u met liedere.

Die Kanon vir die Heilige Paulus - Toon 8

Refrein: Heilige Apostel Paulus, bid tot God vir ons.
                                         33



Ons vereer jou ketting, o Paulus,
wat jy soos ‘n boosdoener om Christus ontwil gedra het,
en ons omhels die littekens
wat jy op jou eervolle, seëvierende liggaam dra.

Refrein: Heilige Apostel Paulus, bid tot God vir ons.

O Apostel, nou dat jy na Hom heengegaan het
wat altyd deur jou bemin is,
en as dienaar by Hom woon,
trek deur jou onophoudelike gebede jou smekeling na jou toe.

Eer aan die Vader en aan die Seun en aan die Heilige Gees.

Nou verskyn Christus geensins in ‘n raaisel of spieël aan jou nie,
maar word Hy eerder van aangesig tot aangesig gesien,
en openbaar Hy aan jou die volmaakte kennis van die Godheid

Theotokion

Nou en altyd en tot in ewigheid. Amen.

U het die vleeslose Woord ontvang
wat my natuur wou herstel,
en toe Hy vlees aaneem, het U hom gebaar, o Maagd.
Daarom verheerlik ons u sonder ophou, o Theotokos.

Katawasia – Toon 4

Laat alle aardgeborenes
stralend opspring in die gees
en die skaar van onstoflike geestelike wesens feesvier
terwyl hulle die heilige fees van die Moeder van God eer
en laat hulle roep: Verheug u, al-salige Theotokos,
reine Immermaagd.

             DIE KLEIN LITANIE

Diaken       Laat ons keer op keer in vrede bid tot die Heer.

Volk         Here, ontferm U.

Diaken       Help ons, red ons, ontferm U oor ons en bewaar ons, o God, deur u
             genade.

Volk         Here, ontferm U.
                                         34


Diaken*       Terwyl ons ons alheilige, onbevlekte, hooggeseënde en glorieryke
              Meesteres, die Theotokos en immermaagd Maria, saam met al die
              heiliges gedenk, laat ons onsself en mekaar en ons hele lewe
              toevertrou aan Christus ons God.

Volk          Aan U, o Heer.

Priester      Want al die Kragte van die Hemele prys U en tot U stuur ons die lof
              omhoog, tot die Vader en die Seun en die Heilige Gees, nou en
              altyd en tot in ewigheid.

Volk          Amen.

Eksapostilaria – Toon 2

Laat ons almal die hoogstes onder die Apostels prys,
die Goddelike Petrus en Paulus,
die sterre van die wêreld, die predikers van die geloof,
die teologiese Basuine wat dogmas openbaar,
die pilare van die Kerk en vernietigers van dwaling.

Die groot en sonderlinge geheimenis van u Geboortegewing,
o dogter deur God begenadig, Maagd en Moeder van God,
het die Profete vooraf verkondig, die Apostels geleer,
die Martelare bely,
en Engele besing en mense vereer dit.

Verse by die Lofpsalms: Toon 4

Laat alles wat asem het die Here loof.
Loof die Here uit die hemele,
loof Hom in die hoogste hemele.
U kom toe 'n lied, o God.
Loof Hom, al sy Engele.
Loof Hom, al sy Magte.
U kom toe 'n lied, o God.


[A]    Loof Hom oor sy magtige dade; loof Hom na die volheid van sy grootheid.

Toe die Seun en Woord van die beginlose Vader op aarde kom
en die koor van twaalf Apostels kies,
het Hy hulle gevra:
“Wie sê die mense is Ek?”
Toe het Petrus, die uitverkorene onder die Apostels,
u Godheid erken en dit duidelik verkondig toe hy uitroep:
“U is die Christus, die Seun van die lewende God.”
                                       35


Daarom word hy tereg salig genoem,
omdat hy ‘n openbaring uit die hoë ontvang het,
asook die mag om sondes te ontbind en te bind.

[B]   Loof Hom met basuingeklank, loof Hom met harp en siter.

Toe die aardse donkerte die oë van jou liggaam verduister,
jy wat deur die Allerhoogste, nie deur mense nie, geroep is,
en daardeur die somberheid van die goddeloosheid bekend maak,
het die hemelse lig die oë van jou verstand omstraal
en die skoonheid van Godvresenheid openbaar.
Aangesienr jy van daar af Christus ons God leer ken het,
wat lig uit duisternis voortbring,
smeek Hom om ons siele te red en te verlig.

[A]   Loof Hom met tamboeryn en koordans, loof Hom met snarespel en fluit.

Jy is tereg “die rots” genoem,
waarop die Here die onwankelbare geloof van die Kerk gevestig het,
toe Hy jou die hoofherder van die redelike skape gemaak het.
Van toe af het Hy, daar Hy goed is,
jou as sleuteldraer van die hemelse dinge aangestel,
om dit vir almal oop te stel
wat met geloof daaraan toegewy is.
Daarom is jy soos gepas waardig geag
om soos jou Meester gekruisig te word.
Smeek Hom om ons siele te red en te verlig.

[B]   Loof Hom met welluidende simbale, loof Hom met simbale van blydskap.
      Laat alles wat asem het die Here loof.

O Verkondiger van Christus
wat die roem van die Kruis verhaal,
jy het bo alles suiwer voorkeur gegee
aan die veelbeminde Goddelike liefde
wat hulle wat liefhet met die Beminde verbind,
en daarom is jy ‘n gevangene van Christus genoem.
Omdat jy die las van beproewinge bo alle genot verkies het,
is jy ‘n eerwaardige dood waardig geag.
Waar jy by jou Meester is,
smeek Hom om ons siele te red en te verlig.

Eer aan die Vader en aan die Seun en aan die Heilige Gees.

Toon 6
                                         36


Die al-eerwaardige fees van die Apostels,
wat vir ons verlossing verkry,
het vir die Kerk van Christus aangebreek.
Laat ons daarom op mistieke wyse hande klap en vir hulle sê:
“Verheug julle, ligbakens vir hulle wat in duisternis verkeer,
daar julle die son se strale is;
Verheug julle, Petrus en Paulus,
onvernietigbare grondslae van die Goddelike leerstellinge,
vriende van Christus, en eerwaardige werktuie.
Wees nou onsigbaar in ons midde,
en ag húlle onstoflike geskenke waardig
wat jul fees met liedere vier.

Nou en altyd en tot in ewigheid. Amen.

Theotokion – Toon 6

O Theotokos, u is die ware wynstok
wat met die vrug van die lewe gebloei het.
Ons smeek u, o Meesteres,
bid saam met die Apostels en al die heiliges
dat ons siele ontferming mag ontvang.

Die Groot Doksologie word gesing.

[A]   Eer aan U, wat ons die lig laat sien het. Eer aan God in die hoogste
      hemele, en vrede op aarde, in die mense 'n welbehae.

[B]   Ons besing U, ons loof U, ons aanbid U, ons verheerlik U, ons dank U vir
      u groot heerlikheid.

[A]   Here Koning, hemelse God, almagtige Vader; Here, eniggebore Seun,
      Jesus Christus; en Heilige Gees.

[B]   Here God, Lam van God, Seun van die Vader, wat die sonde van die
      wêreld wegneem, ontferm U oor ons; U wat die sondes van die wêreld
      wegneem.

[A]   Aanvaar ons smeking, U wat sit aan die regterhand van die Vader, en
      ontferm U oor ons.

[B]   Want U alleen is heilig, U alleen is die Heer, Jesus Christus, tot eer van
      God die Vader. Amen.

[A]   Ek sal U elke dag loof, en u Naam prys tot in ewigheid, ja tot in alle
      ewigheid.
                                        37


[B]   Gee, Here, dat ons vandag van sonde bewaar mag word.

[A]   Lofwaardig is U, o Heer, die God van ons vaders, en geprys en verheerlik
      is u Naam tot in ewigheid. Amen.

[B]   Laat u barmhartigheid, Here, oor ons wees, soos ons ons hoop gestel het
      op U.

[A]   Lofwaardig is U, o Here, leer my u gebooie.

[B]   Lofwaardig is U, o Meester, leer my u gebooie.

[A]   Lofwaardig is U, o Heilige, leer my u gebooie.

[B]   Here, U het vir ons 'n toevlug geword van geslag tot geslag. Ek het gesê:
      O Here, ontferm U oor my. Genees my siel, want ek het teen U gesondig.

[A]   Here, tot U het ek my toevlug geneem. Leer my om u wil te doen, want U
      is my God.

[B]   Want by U is die fontein van die lewe. In u lig sal ons die lig sien.

[A]   Laat u barmhartigheid voortduur vir die wat U ken. Heilige God, Heilige
      Magtige, Heilige Onsterflike, ontferm U oor ons.

[B]   Heilige God, Heilige Magtige, Heilige Onsterflike, ontferm U oor ons.

[A]   Heilige God, Heilige Magtige, Heilige Onsterflike, ontferm U oor ons.

[B]   Eer aan die Vader en aan die Seun en aan die Heilige Gees.

[A]   Nou en altyd en tot in ewigheid. Amen.

[B]   Heilige Onsterflike, ontferm U oor ons.

[A]   Heilige God,

[B]   Heilige Magtige

[A]   Heilige Onsterflike

[B]   ontferm U oor ons.

en daarna die Apolitikion

Toon 4
                                        38



Eerstronendes onder die Apostels,
Leraars van die wêreld,
bid tot die Meester van almal,
dat Hy die wêreld vrede mag skenk,
en ons siele sy groot barmhartigheid.

             Die Dringende Litanie

Diaken*      Wees ons barmhartig, o God, volgens u groot barmhartigheid, ons
             bid U, hoor ons en wees barmhartig.

Volk         Here, ontferm U. (3x) En so na elk van die oorblywende bedes.

Diaken*      Ook bid ons vir die vrome, Ortodokse Christene.

             Ook bid ons vir ons vader, pous en patriarg N., ons aartsbiskop en
             herder N., en vir al ons broers en susters in Christus.

             Ook bid ons vir die President van ons land, en vir alle owerhede en
             magte wat oor ons gestel is.

             Ook bid ons om barmhartigheid, lewe, vrede, gesondheid, heil en
             besoeking, vergifnis en kwytskelding van sondes vir die dienaars
             van God, alle toegewyde en Ortodokse Christene, wat in hierdie
             stad/dorp en gemeente woon of vertoef, vir die opsieners en lede
             van hierdie heilige Kerk en vir hulle familielede; [en ook vir die
             dienaars van God N. & N. (hier mag die diaken die name noem van
             diegene vir wie hy gevra is om te bid) en vir almal wat ons gevra
             het om vir hulle te bid, onwaardig soos wat ons is.]

             Ook bid ons vir die salige en gedenkwaardige grondleggers van
             hierdie heilige Kerk, en vir al ons Ortodokse broers en susters wat
             ons in die rus voorafgegaan het, en wat hier en oor die hele wêreld
             heen vroom ontslape lê; [en ook vir die dienaars van God N. & N.
             (hier mag die diaken die name noem van diegene vir wie hy gevra
             is om te bid) en dat hulle al hul oortredings, opsetlik sowel as
             onopsetlik, vergewe mag word.]

             Ook bid ons vir hulle wat offergawes bring, vir hulle wat goeie
             werke in hierdie heilige en aleerbiedwaardige huis doen, vir hulle
             wat daarin dien en hulle wat sing, en vir die volk hier teenwoordig,
             wat wag op u groot en ryke barmhartigheid.

             Smeekgebed
                                       39


Priester (in 'n gedempte toon)

             O Here, ons God, aanvaar hierdie vurige smeekbede van u
             dienaars, en wees ons barmhartig na die volheid van u
             barmhartigheid. Laat u deernis op ons neerdaal en op u hele volk
             wat wag op u ryke barmhartigheid.

(hardop)     Want U is ‘n barmhartige en mensliewende God, en tot U stuur ons
             die lof omhoog, tot die Vader en die Seun en die Heilige Gees, nou
             en altyd en tot in ewigheid.

Volk         Amen.

Diaken*      Laat ons ons oggendgebed tot die Here voleindig.

Volk          Here, ontferm U. En so na die volgende bede.

Diaken*      Help ons, red ons, ontferm U oor ons en bewaar ons, o God, deur u
             genade.

             Dat die hele dag volmaak, heilig, vreedsaam en sonder sonde mag
             wees, vra ons die Heer.

Volk         Skenk dit, o Heer. En so na elk van die volgende bedes.

Diaken*      Om ‘n engel van vrede, ‘n getroue gids en behoeder van ons siele
             en liggame, vra ons die Heer.

             Om vergifnis en kwytskelding van ons sondes en oortredinge, vra
             ons die Heer.

             Om wat goed en voordelig is vir ons siele, en om vrede vir die
             wêreld, vra ons die Heer.

             Dat ons die oorblywende tyd van ons lewe in vrede en
             boetvaardigheid mag voleindig, vra ons die Heer.

             Om ‘n Christelike einde aan ons lewens, vreedsaam en sonder
             lyding of rede tot skaamte, en om ‘n goeie verweer voor die
             ontsagwekkende regterstoel van Christus, laat ons vra.

             Terwyl ons ons alheilige, onbevlekte, hooggeseënde en glorieryke
             Meesteres, die Theotokos en immermaagd Maria, saam met al die
             heiliges gedenk, laat ons onsself en mekaar en ons hele lewe
             toevertrou aan Christus ons God.
                                      40


Volk         Aan U, o Heer.

Priester     Want U is 'n God van barmhartigheid, medelye en
             mensliewendheid en tot U stuur ons die lof omhoog, tot die Vader
             en die Seun en die Heilige Gees, nou en altyd en tot in ewigheid.

Volk         Amen.

Priester     Vrede vir almal.

Volk         En vir u gees.

Diaken*      Laat ons ons hoofde buig voor die Heer.

Volk         Voor U, o Heer.

Die priester sê in 'n gedempte toon

             Die Gebed by die Hoofbuiging

Priester     Heilige Here, wat in die hemel woon, en ag slaan op wat hier
             benede is, en met u alsiende oog op heel die skepping neerkyk,
             voor U het ons die nek van siel en liggaam gebuig, en ons smeek
             U: Heilige der Heiliges, strek u onsienlike hand uit u heilige
             woonplek en seën ons almal, en as ons opsetlik of onopsetlik
             gesondig het, vergewe ons, as die goeie en mensliewende God,
             terwyl U ons u aardse en hemelse seëninge skenk.

(hardop)     Want aan U behoort dit om barmhartig te wees en ons te red, ons
             God, en tot U stuur ons die lof omhoog, tot die Vader en die Seun
             en die Heilige Gees, nou en altyd en tot in ewigheid.

Volk         Amen.

             Die Wegsending

Diaken*       Wysheid.

Leser        Seën.

Priester     Geseënd is Hy Wat Is, Christus ons ware God, immer, nou en altyd
             en tot in ewigheid.

Leser        Amen. Mag die Here God die heilige en onfeilbare geloof van
             vrome, Ortodokse Christene saam met sy heilige Kerk versterk
             tot in ewigheid.
                                       41


Priester     Hoogheilige Theotokos, red ons.

Leser        Eerbiedwaardiger as die Gerubim, en onvergelyklik glorieryker
             as die Serafim, het u ongeskonde God die Woord gebaar. Ware
             Theotokos, ons verheerlik u.

Die priester staan in die Heilige Deure met sy gesig na die Volk, en doen die

Groot Wegsending soos volg:

             Eer aan U, Christus God, ons hoop, eer aan U.

Leser        Eer aan die Vader en aan die Seun en aan die Heilige Gees,
             nou en altyd en tot in ewigheid. Amen.

             Here, ontferm U. (3x) Seën, vader.

Priester     Mag Christus ons ware God, deur die gebede van sy al-onbevlekte,
             al-onskuldige, heilige Moeder, deur die krag van die kosbare en
             lewendmakende Kruis, die beskerming van die eerbiedwaardige
             liggaamlose hemelse kragte, die smekinge van die
             eerbiedwaardige, glorieryke Profeet, Voorloper en Doper,
             Johannes, van die heilige, glorieryke en alomgeëerde Apostels, van
             die heilige, glorieryke en seëvierende martelare, van ons heilige
             Goddraende Vaders en Moeders wat stralend in die askese was,
             van ons vader onder die Heiliges, Johannes Chrysostomos,
             aartsbiskop van Konstantinopel, van die heilige en regverdige
             voorouers van God, Joachim en Anna, van (N., aan wie die kerk
             gewy is), van die heilige, glorieryke en alomgeëerde eerstronendes
             onder die Apostels, Petrus en Paulus wat ons vandag gedenk, en
             van al die heiliges, Hom oor ons ontferm en ons red, want Hy is
             goed en mensliewend.

Volk         Amen.

Priester     Deur die gebede van ons heilige vaders, Here Jesus Christus ons
             God, ontferm U oor ons en red ons.

Volk         Amen.

Hierna kom hulle voor die Heilige Tafel, en sê die diaken:

             Die is tyd vir die Here om te handel. (Ps. 118:126)

             Seën, vader.
                                         42


En die priester seël sy hoof en sê:

              Geseënd is ons God, immer, nou en altyd, en tot in ewigheid.

Diaken        Amen. Bid vir my, vader.

Priester      Mag die Here u voetstappe rig tot elke goeie werk. (vgl. 2 Tim.
              2:21).

Diaken        Dink aan my, vader.

Priester      Mag die Here God aan u dink in sy Koninkryk, immer, nou en altyd, en tot
              in ewigheid.

Hierna hef die priester sy hande op en sê:

              Hemelse Koning, Trooster, Gees van die Waarheid,
              alomteenwoordig en met Wie alles vervul is,
              Skatkis van die goeie en Gewer van lewe,
              kom woon in ons,
              suiwer ons van alle onreinheid,
              en red ons siele, o Goeie.

En beide maak drie buiginge terwyl hulle sê:

              Eer aan God in die hoogste hemele, en vrede op aarde, in die mense 'n
              welbehae. (Luk. 2:14) (drie maal)

              Here, U sal my lippe open, en my mond sal u lof verkondig. (Ps. 50:17)
              (twee maal)

En die priester soen die Heilige Evangelieboek en die Heilige Tafel, terwyl die diaken die
Heilige Tafel en die hand van die priester soen. En so begin hulle die Goddelike Liturgie.

Indien die priester sonder 'n diaken dien, sê hy slegs:

              Geseënd is ons God...Hemelse Koning...Eer aan God in die
              hoogste...Here, U sal my lippe...

En nadat hy 'n buiging gemaak het en die Heilige Evangelieboek sowel as die Heilige
Tafel gesoen het, begin hy die Goddelike Liturgie.
                                       43



Terwyl die Ses Psalms gelees word, lees die priester die

                           Twaalf Oggendgebede

1.     Ons dank U, Here ons God, wat ons uit die slaap laat opstaan het en 'n
woord van lof in ons mond geplaas het, om u heilige Naam te aanbid en aan te
roep. En ons bid U: stuur nou ook, terwille van u medelye wat U nog altyd in ons
lewens bewys het, u hulp oor hulle neer wat voor die aangesig van u heilige
heerlikheid staan en wag op u ryke barmhartigheid. En gee dat hulle U altyd met
ontsag en liefde sal dien, loof, en besing, en u onuitspreeklike goedheid sal
aanbid. Want U kom toe alle heerlikheid, eer en aanbidding, Vader, Seun en
Heilige Gees, nou en altyd en tot in ewigheid. Amen.

2.     In die nag ontwaak ons gees tot U, ons God, want u gebooie is 'n lig op
die aarde. Leer ons om geregtigheid en heiligheid in u vrees te volbring. Want
ons verheerlik U, ons God wat waarlik bestaan. Neig U oor en hoor ons. En dink,
Here, by name aan almal hier teenwoordig wat saam met ons bid, en red hulle
deur u krag. Seën u volk en heilig u erfdeel. Skenk vrede aan u wêreld, aan u
Kerke, aan die priesters, aan ons regeerders, en aan heel u volk. Want geloofd
en verheerlik word u aleerbiedwaardige en verhewe naam, van die Vader en die
Seun en die Heilige Gees, nou en altyd en tot in ewigheid. Amen.

3.     In die nag ontwaak ons gees tot U, ons God, want u gebooie is 'n lig. Leer
ons, o God, u geregtigheid, u bevele en u voorskrifte. Verlig die oë van ons
verstand, sodat ons nooit in sondes tot die dood toe mag slaap nie. Verdryf alle
duisternis uit ons harte. Skenk ons die Son van geregtigheid, en bewaar ons
lewe ongeskonde van skadelike invloede deur die seël van u Heilige Gees. Rig
ons skrede op die weg van vrede. Gee dat ons die daeraad en die dag met
blydskap mag aanskou, sodat ons die oggendgebede tot U mag opstuur. Want
aan U behoort die mag, en aan U behoort die koninkryk en die krag en die
heerlikheid: aan die Vader en die Seun en die Heilige Gees, nou en altyd en tot
in ewigheid. Amen.

4.     Meester ons God, heilig en ondeurgrondelik, wat die lig beveel het om uit
die duisternis te skyn, wat ons deur die nag se slaap laat rus het, en ons weer
laat opstaan het om u goedheid te verheerlik en af te smeek; deur u eie
goedhartigheid wat pleit by U: Aanvaar ons waar ons U nou aanbid en na die
krag van ons vermoë dank, en skenk ons alles waarvoor ons vra wat tot ons
verlossing sal lei. Maak ons kinders van die lig en van die dag, en erfgename van
u ewige goeie dinge. Dink, Here, in die volheid van u medelye, aan u hele volk,
aan hulle wat hier saam met ons aanwesig is en saam met ons bid, en aan al
ons broers en susters, op land en op die see, en op alle plekke van u
heerskappy, wat die behoefte het aan u mensliewendheid en bystand, en skenk
hulle u groot barmhartigheid. Sodat ons altyd na liggaam en siel behoue mag bly
en u wonderbare en geprese naam met vrymoedigheid mag verheerlik, van die
Vader en die Seun en die Heilige Gees, nou en altyd en tot in ewigheid. Amen.
                                       44


5.     Skatkis van die goeie, ewige bron, Heilige Vader, wat wonders doen,
almagtige heerser oor die heelal, ons almal aanbid U en smeek U, met 'n beroep
op u barmhartigheid en medelye, om tot hulp en beskerming van ons geringheid
te kom. Dink, Here, aan u smekelinge. Aanvaar ons almal se oggendgebede
soos wierook voor u aangesig, en ag nie een van ons verwerplik nie, maar
bewaar ons almal deur u deernisvolle dade. Dink. Here, aan hulle wat waak en
sing tot u lof, en dié van u eniggebore Seun, ons God, en u Heilige Gees. Wees
hulle Helper en Beskermer. Aanvaar hulle smekinge op u geestelike altaar bo die
hemele. Want U is ons God, en tot U stuur ons die lof omhoog, tot die Vader en
die Seun en die Heilige Gees, nou en altyd en tot in ewigheid. Amen.

6.     Ons dank U, Here, God van ons verlossing, dat U alles vir die welsyn van
ons siele doen, sodat ons altyd opsien tot U, die Verlosser en Weldoener van
ons siele. Want in dié deel van die nag wat verby is, het U ons rus gegee, en ons
opgewek uit ons beddens om in aanbidding van u dierbare naam hier te staan.
Daarom bid ons U, Here: Gee ons die genade en krag, sodat ons waardig geag
mag word om met insig tot U te sing, en om onophoudelik te bid, terwyl ons ons
eie heil met vrees en bewing uitwerk, met die bystand van u Christus. Dink, Here,
aan hulle wat in die nag tot U roep. Verhoor hulle en ontferm U oor hulle, en
verbrysel onder hulle voete die onsigbare, vyandige teenstanders. Want U is die
Vredevors en die Redder van ons siele, en tot U stuur ons die lof omhoog, tot die
Vader en die Seun en die Heilige Gees, nou en altyd en tot in ewigheid. Amen.

7.      O God en Vader van ons Here Jesus Christus, wat ons uit die bed laat
opstaan het, en ons by die uur van gebed byeengebring het, gee ons genade as
ons ons monde oopmaak, en aanvaar ons danksegging wat ons na vermoë tot U
rig. En leer ons u voorskrifte, want ons weet nie hoe om na behore te bid nie,
tensy U, Here, ons deur u Heilige Gees lei. Daarom bid ons U: As ons tot en met
die teenswoordige uur gesondig het in woord, daad of gedagte, opsetlik of
onopsetlik, gee ons kwytskelding, vergewe ons en spreek ons vry. Want as U
wetteloosheid aansien, Here, Here, wie sal bestaan? Want by U is versoening.
Want U alleen is heilig, 'n Helper, en 'n kragtige Beskermer van ons lewens, en
tot U is ons lofsang voortdurend. Mag die heerskappy van u koninkryk geloof en
verheerlik word, van die Vader en die Seun en die Heilige Gees, nou en altyd en
tot in ewigheid. Amen.

8.      Here, ons God, wat die traagheid wat die slaap meebring van ons verdryf
het, en ons met 'n heilige wekroep byeengeroep het, om ons hande in die nag op
te hef, en U te dank vir die oordele van u geregtigheid, aanvaar ons gebede, ons
smekinge, ons belydenisse, ons nagtelike erediens. En skenk ons, o God, 'n
onbeskaamde geloof, 'n vaste hoop en ongeveinsde liefde. Seën ons kom en ons
gaan, ons dade en werke, woorde en gedagtes, en gee dat ons die dagbreek
tegemoet mag gaan terwyl ons die goedertierenheid van u onuitspreeklike
goedhartigheid prys, besing en loof. Want geloofd word U alheilige naam, en
verheerlik is u koninkryk, van die Vader en die Seun en die Heilige Gees, nou en
altyd en tot in ewigheid. Amen.
                                       45


9.     Laat die suiwer lig van die kennis van U as God in ons harte skyn, o
mensliewende Meester, en open die oë van ons verstand om u
Evangelieboodskap te verstaan. Plant in ons ontsag vir u saligmakende gebooie,
sodat ons, nadat ons alle vleeslike begeertes vertrap het, ons kan wend tot 'n
geestelike lewenswyse, deur alles wat U behaag te dink sowel as te doen. Want
U is ons heiliging en verligting, en tot U stuur ons die lof omhoog, tot die Vader
en die Seun en die Heilige Gees, nou en altyd en tot in ewigheid. Amen.
10.    Here, ons God, wat vergifnis deur bekering aan die mensdom geskenk
het, en vir ons as voorbeeld van die erkentenis en belydenis van sondes, die
bekering tot vergifnis van die profeet Dawid voorgehou het: Ontferm U, o
Meester, volgens u groot barmhartigheid oor ons wat deur 'n menigte, groot
misstappe geval het, en wis ons ongeregtighede uit volgens die menigvuldigheid
van u medelye. Want ons het gesondig teen U, wat die verborge en bedekte
dinge van die mensehart ken, en alleen die gesag het om sondes te vergewe.
Skep in ons 'n rein hart, versterk ons deur u bestierende Gees, maak aan ons die
vreugde van u heil bekend, en verwerp ons nie van u aangesig nie. Maar, daar U
goed en mensliewend is, laat dit u tot welbehae wees dat ons U tot ons laaste
asem 'n offer van geregtigheid, en 'n offergawe op u heilige altare mag opdra.
Deur die barmhartigheid, ontferming en mensliewendheid van u eniggebore
Seun, met Wie U geloof word, saam met u alheilige, goeie en lewendmakende
Gees, nou en altyd en tot in ewigheid. Amen.

11.   O God, ons God, wat die geestelike en redelike magte deur u wil tot stand
gebring het, ons bid U en smeek U, aanvaar die lofprysing wat ons en al u
skepsels U na vermoë bring, en beloon ons met die ryke gawes van u goedheid.
Want voor U buig elke knie van dié wat in hemel, en dié wat op die aarde en dié
wat onder die aarde is, en alles wat asem het en alle skepsels besing u
ondeurgrondelike heerlikheid. Want U alleen is die ware God, ryk aan
barmhartigheid. Want al die Kragte van die Hemele prys U en tot U stuur ons die
lof omhoog, tot die Vader en die Seun en die Heilige Gees, nou en altyd en tot in
ewigheid. Amen.

12.    Ons prys U, ons besing U, ons loof U en dank U, o God van ons vaders,
dat U die duisternis van die nag laat verbygaan en ons weer die daglig getoon
het. Maar ons smeek u in u goedheid: Vergewe ons sondes, en aanvaar ons
smeekgebed in u grote medelye, want tot U neem ons ons toevlug, die
barmhartige en almagtige God. Laat die ware Son van u geregtigheid in ons
harte skyn. Verlig ons verstand en bewaar al ons sintuie, sodat ons, soos in die
dag, fatsoenlik mag wandel op die weg van u gebooie, en tot die ewige lewe mag
kom; want by U is die bron van die lewe, en mag ons waardig geag word om ons
te kan verheug in u ontoeganklike lig. Want U is ons God, en tot U stuur ons die
lof omhoog, tot die Vader en die Seun en die Heilige Gees, nou en altyd en tot in
ewigheid. Amen.
46
