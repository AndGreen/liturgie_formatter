                    Die Koninklike Ure: Die Derde Uur

Leser        Heilige God, Heilige Magtige, Heilige Onsterflike, ontferm U
             oor ons. (drie maal)

             Eer aan die Vader en aan die Seun en aan die Heilige Gees,
             nou en altyd en tot in ewigheid. Amen.

             Alheilige Drie-eenheid, ontferm U oor ons.
             Here, reinig ons van ons sondes.
             Meester, vergeef ons ons oortredinge.
             Heilige, besoek en genees ons swakhede,
             om u Naams ontwil.

             Here, ontferm U. Here, ontferm U. Here, ontferm U.

             Eer aan die Vader en aan die Seun en aan die Heilige Gees,
             nou en altyd en tot in ewigheid. Amen.

             Onse Vader, wat in die hemele is,
             laat u naam geheilig word.
             Laat u koninkryk kom.
             Laat u wil geskied
             soos in die hemel net so ook op die aarde.
             Gee ons vandag ons daaglikse brood
             en vergeef ons ons skulde
             soos ons ook ons skuldenaars vergewe
             en lei ons nie in versoeking nie
             maar verlos ons van die bose.

Priester     Want aan U behoort die Koninkryk en die krag en die
             heerlikheid, aan die Vader en die Seun en die Heilige Gees,
             nou en altyd en tot in ewigheid.

Leser        Amen.
             Here, ontferm U. (twaalf maal)

             Eer aan die Vader en aan die Seun en aan die Heilige Gees,
             nou en altyd en tot in ewigheid. Amen.

             Kom, laat ons aanbid en neerval voor God, ons Koning.
             Kom, laat ons aanbid en neerval voor Christus God, ons
             Koning.
             Kom, laat ons aanbid en neerval voor Christus self, ons
             Koning en God.

Psalm 34

Oordeel hulle wat my onreg aandoen, Here; bestry hulle wat my bestry.
Neem die wapen en skild op, en staan op om my te help.


                                     1
Trek die swaard en stuit hulle wat my vervolg. Spreek tot my siel: Ek is jou
heil.

Laat hulle wat my siel soek, beskaamd staan en in die skande kom; laat hulle
wat kwaad teen my beraam, agteruitwyk en beskaam word.

Laat hulle soos kaf voor die wind word, terwyl die engel van die Here hulle
wegstoot.

Laat hulle weg duisternis en glibberig word, terwyl ‘n engel van die Here hulle
vervolg.

Want sonder oorsaak het hulle vir my hul vernietigende valstrik verberg,
sonder oorsaak my siel gesmaal.

Laat ‘n valstrik wat hy nie ken nie, oor hom kom, en laat die deur wat hy
verberg het, hom vang, en laat hom in die einste valstrik val.

Maar my siel sal hom in die Here verheug, dit sal hom verkwik in sy heil.

Al my beendere sal sê: Here, wie is soos U? Wat die arme red van dié wat
sterker is as hy, en die arme en behoeftige van dié wat hom beroof?

Onregverdige getuies het teen my opgestaan; wat ek nie geweet het nie, het
hulle my gevra.

Hulle het my kwaad vir goed vergeld en kinderloosheid vir my siel.

Maar toe hulle my geteister het, het ek my met ‘n roukleed beklee en my siel
met vas verneder, en my gebed sal na my boesem terugkeer.

Soos ‘n naaste, soos my broer het ek hulle behaag; soos een wat rou en
ontstem is, het ek my verneder.

En hulle het hulle teen my verheug en gésels is vergader, teen my vergader,
en ek het dit nie geweet nie.

Hulle is verstrooi en het hulle nie verootmoedig nie.

Hulle het my beproef, my met spot gehoon, hulle tande teen my gekners.

Here, wanneer sal U dit bespeur? Bring my siel terug van hul boosdoenery,
my enigste van die leeus af.

Ek sal U in ‘n groot vergadering loof, U besing onder ‘n aansienlike volk.

Laat hulle wat wederregtelik teenoor my vyandig is, hulle nie oor my verheug
nie, hulle wat my sonder oorsaak haat en die oë knip.



                                       2
Want hulle het van vrede teenoor my gespreek, maar in woede bedrieërye
oorweeg.

En hulle het hul mond wyd oopgemaak teen my, en gesê: Goed so, goed so,
ons oë het dit gesien.

U het dit gesien, Here, swyg nie, Here, gaan nie van my af weg nie.

Ontwaak, Here, en gee ag op my reg; my God en my Here, vir my regsaak.

Oordeel my, Here, volgens u geregtigheid, Here my God, en laat hulle oor my
nie bly wees nie.

Laat hulle nie in hul harte sê: Goed so, goed so vir ons siel, en laat hulle nie
sê: Ons het hom verslind nie.

Laat hulle wat hulle oor my onheil verheug, beskaam word en saam
agteruitwyk.

Laat hulle wat trotse woorde teen my spreek met skaamte en skande beklee
word.

Laat hulle jubel en bly wees wat ‘n behae het in my geregtigheid en laat hulle
wat ‘n behae het in die vrede van sy kneg altyddeur sê: Laat die Here
grootgemaak word. En my tong sal u geregtigheid oordink, u lof die hele dag
deur.


Psalm 108

O God, begroet nie my lof met swye nie, want die mond van die sondaar en
die mond van die listige is teen my geopen.

Met ‘n listige tong het hulle teen my gespreek en met woorde van haat omring
en my sonder oorsaak beveg.

Vir my liefde het hulle my belaster, maar ek het steeds gebid.

En hulle het my kwaad vir goed opgelê en haat vir my liefde.

Stel ‘n sondaar oor hom en laat ‘n aanklaer aan sy regterhand staan.

As hy geoordeel word, laat hom as skuldige uitgaan, en laat sy gebed sonde
word.

Laat sy dae min wees; laat ‘n ander sy amp neem.

Laat sy kinders wese word en sy vrou ‘n weduwee.




                                        3
Laat sy kinders geteister word en verhuis en laat hulle bedel; laat hulle uit hul
erwe gewerp word.

Laat ‘n skuldeiser alles wat hy het navors, en laat vreemdelinge die vrug van
sy arbeid buitmaak.

Laat daar vir hom geen helper wees nie, en laat niemand hom oor sy wese
ontferm nie.

Laat sy kinders uitgeroei word; mag sy naam in een geslag uitgedelg word.

Mag die ongeregtigheid van sy vaders voor die Here onthou word, en mag die
sonde van sy moeder nie uitgewis word nie.

Laat hulle altyddeur voor die Here wees, en mag hulle gedagtenis vanaf die
aarde uitgeroei word.

Omdat hy nie daaraan gedink het om barmhartigheid te bewys nie en die
behoeftige en arme mens vervolg het, asook die gepynigde van hart, om hom
dood te maak.

En hy het die vloek liefgehad, maar dit sal oor hom kom; en hy het nie ‘n
behae in die seën gehad nie, en dit sal ver van hom bly.

Hy het hom met die vloek beklee soos ‘n kleed, en dit het soos water in sy
binneste gekom en soos olie in sy gebeente.

Laat dit vir hom wees soos ‘n kleed waarin hy hom toedraai, en ‘n gordel wat
hy altyddeur ombind.

Dit is die vrug vanaf die Here van hulle wat my belaster, en van hulle wat
bose dinge teen my siel spreek.

Maar U, Here, handel met my om u Naams ontwil, want u barmhartigheid is
goed.

Red my, want ek is arm en behoeftig, en my hart is verwar in my binneste.

Ek is weggeneem soos ‘n skaduwee wanneer dit lank word, ek is afgeskud
soos sprinkane.

My knieë het swak geword van vas, en my vlees het verander vanweë ‘n
gebrek aan olie.

En ék het vir hulle ‘n smaad geword; hulle het my gesien en hul hoofde
geskud.

Help my, Here, my God! En verlos my volgens u barmhartigheid.

Laat hulle weet dat dit u hand is, en dat U dit gedoen het, Here.


                                        4
Laat hulle vloek, maar U sal seën; laat hulle wat teen my opstaan, beskaam
word, maar u dienaar sal hom verheug.

Laat hulle wat my belaster met beskaming beklee word, en laat hulle met hul
skande omhul word soos met ‘n mantel.

Ek sal die Here baie loof met my mond en onder baie sal ek Hom prys.

Want Hy het aan die regterhand van die behoeftige gestaan om hom te verlos
van hulle wat my siel vervolg.

Psalm 50

Ontferm U oor my, o God, volgens u groot barmhartigheid en wis volgens die
oorvloed van u medelye my oortreding uit.
Was my heeltemal van my ongeregtigheid en reinig my van my sonde. Want
ek ken my ongeregtigheid, en my sonde is altyd voor my.
Teen U alleen het ek gesondig en gedoen wat boos is in u oë, sodat U
geregverdig mag word deur u woorde, en u mag oorwin wanneer U geoordeel
word.
Want kyk, in ongeregtighede is ek ontvang, en in sondes het my moeder my
gebaar.
Want kyk, U het waarheid liefgehad, die geheime en verborgene van u
wysheid het U aan my bekend gemaak.
U sal my besprinkel met hisop, en ek sal gereinig word; U sal my was en ek
sal witter word as sneeu.
U sal my vreugde en blydskap laat hoor; die vernederde gebeentes sal jubel.
Wend u aangesig van my sondes af, en wis al my ongeregtighede uit.
Skep in my 'n rein hart, o God, en gee opnuut 'n opregte gees in my binneste.
Verwerp my nie van u aangesig nie, en neem u Heilige Gees nie van my weg
nie.
Gee my weer die vreugde van u heil, en versterk my deur u bestierende
Gees.
Ek sal wetteloses u weë leer, en die goddeloses sal hulle tot U wend.
Red my van bloedskuld, o God, God van my heil; my tong sal jubel oor u
geregtigheid.
Here, U sal my lippe open, en my mond sal u lof verkondig.
Want as U 'n offer verlang het, sou ek dit gegee het; in brandoffers sal U geen
behae hê nie.
'n Offer aan God is 'n verbryselde gees; 'n verbryselde en vernederde hart sal
God nie verag nie.
Doen goed, Here, aan Sion in u welbehae, en laat die mure van Jerusalem
gebou word.
Dan sal U 'n welbehae hê in 'n offer van geregtigheid, in offergawe en
brandoffers; dan sal hulle stiere offer op u altaar.

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.




                                       5
Halleluja, Halleluja, Halleluja. Eer aan U, o God.
Halleluja, Halleluja, Halleluja. Eer aan U, o God.
Halleluja, Halleluja, Halleluja. Eer aan U, o God.

Here, ontferm U. Here, Onteferm U. Here, ontferm U.

Eer aan die Vader en aan die Seun en aan die Heilige Gees.

Toon 6




                                        6
Nou en altyd en tot in ewigheid. Amen.

Theotokion




                                     7
Toon 8




         8
Vers. Hoor my woorde, o Heer, begryp my kreet.




                                   9
10
Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Toon 8




                                    11
12
                                 Die Profesie

Prokimenon – Toon 4 (Ps. 37)

Want ek is gereed vir slae, en my smart is altyddeur voor my.

Vers. O Here, straf my nie in u toorn nie en kasty my nie in u grimmigheid nie.

Diaken        Wysheid!

Leser         Die lesing uit die Profeet Jesaja.

Diaken        Laat ons aandag gee.

Leser         (Jesaja 50:4-11)

Die Here gee my ‘n ‘n tong van onderrig om te weet wanneer om ‘n woord te
spreek. Vroeg, vroeg het Hy vir my gegee, ‘n oor gegee om te hoor. En die
onderrig van die Here open my ore, en ek is nie ongehoorsaam en praat nie
teë nie. Ek het my rug vir slae gegee, my wange vir houe, en ek het my
aangesig nie afgewend van die smaad van bespuwinge nie. En die Here,
Here het my hulp geword. Daarom het ek nie in die skande gekom nie, maar
ek het my aangesig soos ‘n vaste rots gestel, en geweet dat ek nie beskaam
sal word nie, want hy wat my regverdig, is naby. Wie is dit wat my aankla?
Laat hom terselfdertyd teen my staan. Maar wie is dit wat my aankla? Laat hy
my nader. Kyk, die Here, die Here sal my help. Wie sal my kwaad aandoen?
Kyk, julle sal almal soos ‘n kleed oud word, en ‘n mot sal julle eet. Wie is daar
onder julle wat die Here vrees? Laat hom na die stem van sy Kneg luister.
Julle wat in duisternis wandel en vir wie daar geen lig is nie, vertrou op die
Naam van die Here en steun op God. Kyk, julle almal brand soos vuur en julle
versterk die vlam. Wandel in die lig van julle vuur en in die vlam wat julle
aangesteek het. Om my ontwil het hierdie dinge met julle gebeur; in smart sal
julle julle neerlê.

Die lesing uit die Sendbrief van die heilige Apostel Paulus aan die
Romeine.

Diaken        Laat ons aandag gee.

Leser         (Rom. 5:6-10)

Want toe ons nog swak was, het Christus op die regte tyd vir die goddelose
gesterwe. Want nouliks sal iemand vir ’n regverdige sterwe — vir ’n goeie


                                       13
mens sal iemand miskien nog die moed hê om te sterwe —maar God bewys
sy liefde tot ons daarin dat Christus vir ons gesterf het toe ons nog sondaars
was. Veel meer dan sal ons, nou dat ons geregverdig is in sy bloed, deur
Hom gered word van die toorn. Want as ons, terwyl ons nog vyande was, met
God versoen is deur die dood van sy Seun, veel meer sal ons deur sy lewe
gered word nou dat ons versoen is.

Volk




Priester     Wysheid! Laat ons opstaan!
             Laat ons luister na die heilige Evangelie.
             Vrede vir almal

Volk




Priester     Die lesing uit die Heilige Evangelie volgens Markus.

Volk




Priester     Laat ons aandag gee.

(Markus 15:16-41)

Toe lei die soldate Hom weg in die binneplaas, dit is die goewerneur se
paleis, en hulle roep die hele leërafdeling bymekaar en trek Hom ’n
purperkleed aan en vleg ’n kroon van dorings en sit dit vir Hom op;


                                      14
en hulle begin Hom begroet: Wees gegroet, Koning van die Jode!
En hulle slaan Hom met ’n riet op die hoof en spuug op Hom en val op die
knieë en bring Hom hulde. En toe hulle Hom bespot het, trek hulle Hom die
purperkleed uit en trek Hom sy eie klere aan; en hulle lei Hom weg om Hom
te kruisig. En hulle het ’n sekere Simon van Ciréne wat van die veld af gekom
het, die vader van Alexander en Rufus, gedwing om sy kruis te dra.
En hulle het Hom gebring op die plek Gólgota, dit is, as dit vertaal word: Plek
van die Hoofskedel. Toe gee hulle Hom wyn met mirre gemeng om te drink,
maar Hy het dit nie geneem nie. En nadat hulle Hom gekruisig het, het hulle
sy klere verdeel deur die lot te werp oor wat elkeen moes kry. En dit was die
derde uur toe hulle Hom gekruisig het. En die opskrif van sy beskuldiging was
bokant Hom geskrywe: DIE KONING VAN DIE JODE. Hulle het ook twee
rowers saam met Hom gekruisig, een aan sy regter- en een aan sy linkerkant.
En die Skrif is vervul wat sê: En Hy is by die misdadigers gereken. En die
verbygangers het Hom gesmaad, terwyl hulle hul hoof skud en sê: Ha, U wat
die tempel afbreek en in drie dae opbou, verlos Uself en kom af van die kruis!
En so het ook die owerpriesters saam met die skrifgeleerdes gespot en vir
mekaar gesê: Ander het Hy verlos, Homself kan Hy nie verlos nie. Laat die
Christus, die Koning van Israel, nou van die kruis afkom, sodat ons kan sien
en glo! Ook die wat saam met Hom gekruisig is, het Hom beledig. En toe dit
die sesde uur was, kom daar duisternis oor die hele aarde tot die negende uur
toe. En die negende uur het Jesus met ’n groot stem uitgeroep en gesê: Eloï,
Eloï, lamma sabagtáni? wat, as dit vertaal word, beteken: My God, my God,
waarom het U My verlaat? En sommige van die wat daar staan, hoor dit en
sê: Kyk, Hy roep na Elía. Toe hardloop een en maak ’n spons vol asyn en sit
dit op ’n riet en laat Hom drink; en hy sê: Wag, laat ons sien of Elía kom om
Hom af te haal. Maar Jesus het met ’n groot stem geroep en die laaste asem
uitgeblaas. En die voorhangsel van die tempel het in twee geskeur van bo tot
onder. En toe die hoofman oor honderd wat daar reg voor Hom staan, sien
dat Hy so uitgeroep en die laaste asem uitgeblaas het, sê hy: Waarlik, Hy was
die Seun van God. En daar was ook vroue wat van ver af dit aanskou het.
Onder hulle was Maria Magdaléna ook, en Maria, die moeder van Jakobus,
die kleine, en van Joses, en Salóme — hulle wat Hom gevolg en Hom gedien
het toe Hy in Galiléa was — en baie ander vroue wat saam met Hom
opgegaan het na Jerusalem.

Volk




                                      15
Leser      Geseënd is die Here God, geseënd is die Here dag na dag; mag
           die God van ons heil, mag God ons weë rig om ons te red.

           Heilige God, Heilige Magtige, Heilige Onsterflike, ontferm U
           oor ons. (drie maal)

           Eer aan die Vader en aan die Seun en aan die Heilige Gees,
           nou en altyd en tot in ewigheid. Amen.

           Alheilige Drie-eenheid, ontferm U oor ons.
           Here, reinig ons van ons sondes.
           Meester, vergeef ons ons oortredinge.
           Heilige, besoek en genees ons swakhede,
           om u Naams ontwil.

           Here, ontferm U. Here, ontferm U. Here, ontferm U.

           Eer aan die Vader en aan die Seun en aan die Heilige Gees,
           nou en altyd en tot in ewigheid. Amen.

           Onse Vader, wat in die hemele is,
           laat u naam geheilig word.
           Laat u koninkryk kom.
           Laat u wil geskied
           soos in die hemel net so ook op die aarde.
           Gee ons vandag ons daaglikse brood
           en vergeef ons ons skulde
           soos ons ook ons skuldenaars vergewe
           en lei ons nie in versoeking nie
           maar verlos ons van die bose.

Priester   Want aan U behoort die Koninkryk en die krag en die
           heerlikheid, aan die Vader en die Seun en die Heilige Gees,
           nou en altyd en tot in ewigheid.

Leser      Amen.

           Kontakion

           Kom laat ons almal Hom besing
           wat ter wille van ons gekruisig is.
           Want Maria het Hom op die Kruishout gesien en gesê:
           “Ook al verduur U die Kruis,
           is U steeds my Seun en my God.”

           Here, ontferm U. (12X)

           Die Gebed van alle tye




                                    16
           U wat te alle tye en elke uur in die hemel en op aarde aanbid en
           verheerlik word, Christus God, lankmoedig, groot van
           barmhartigheid en ryk aan mededoë, wat die regverdiges liefhet
           en U oor die sondaars ontferm, wat almal roep tot die heil deur
           die belofte van die komende goeie dinge. Here, aanvaar U self
           in hierdie uur ons versoeke, en rig ons lewens na u gebooie.
           Heilig ons siele, suiwer ons liggame, maak ons gedagtes reg,
           reinig ons oorweginge, en bevry ons van alle verdrukking,
           kwaad en nood.
           Omring ons deur u heilige engele sodat ons, beskerm en gelei
           deur hulle leër, mag kom tot die eenheid van die geloof en die
           kennis van u ontoeganklike heerlikheid, want U word geloof tot
           in ewigheid. Amen.

           Here, ontferm U. Here, ontferm U. Here, ontferm U.

           Eer aan die Vader en aan die Seun en aan die Heilige Gees,
           nou en altyd en tot in ewigheid. Amen.

           Eerbiedwaardiger as die Gerubim,
           en onvergelyklik glorieryker as die Serafim,
           het u ongeskonde God die Woord gebaar.
           Ware Theotokos, ons verheerlik u.

           In die Naam van die Here, seën, vader.

Priester   Mag God Hom oor ons ontferm en ons seën. Mag Hy
           sy aangesig oor ons laat skyn en ons barmhartig wees.

           Die gebed van die Heilige Mardarius

           O Meester God, Almagtige Vader, Here Eniggebore Seun,
           Jesus Christus en Heilige Gees, een Godheid, een Krag,
           ontferm oor my sondaar. En volgens die oordele wat U weet, red
           my, u onwaardige dienaar. Want lofwaardig is U tot in ewigheid.

Leser      Amen.




                                   17
