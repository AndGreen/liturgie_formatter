                                            1


Menaion November 24 Ons H. Vaders en Hiëromartelare, Clemens van Rome
en Petrus van Alexandrië.

Die Veranderlike vir die Vesperdiens

By “Heer, ek het U aangeroep…” maak ons voorsiening vir 6 verse en sing die
volgende stigiere.

Van die Heilige Clemens – Toon 2           (Ὅτε, ἐκ τοῦ ξύλου σε)

Daar jy ‘n loot van die wynstok van die lewe geword het,
o alwyse Vader en Hiërarg,
het jy in die gees ryp trosse dogmas gedra,
wat altyd verlossende wyn van Godskennis drup
en die harte van alle reggelowiges verbly
wat jou, o allersalige, goddraende Clemens, opreg vereer.

Daar jy ‘n dissipel van die Leier Petrus was,
het jy jou op sy rots as kosbare steen gebou, o al-loflike,
en deur die hefboom van jou woorde
het jy alle geboue van die veelgodedom verwoes,
en heilige tempels opgerig tot eer van die Drie-eenheid,
ter wille van Wie jy gestry het
en van Wie jy ‘n kroon van martelaarskap ontvang het.

Soos ‘n ligstralende son het jy uit die Weste opgegaan, Vader,
en die aarde met die glans van jou dogmas en littekens helder verlig,
en toe jy die gebiede van die Ooste bereik,
o driemaal-salige Clemens,
het jy ondergegaan toe jy gedood is,
maar jy het weer tot Christus opgegaan,
waar jy deur Goddelike deelname verlig word
deur die ryke luister wat sonder ophou van Hom af kom.

Stigiere van die Heilige Petrus - Toon 1         (Των οὐρανίων ταγµάτων)

Deur reg te laat geskied, o Alsalige,
aan die eenwesenlikheid van die bo-wesenlike Drie-eenheid,
as ongeskape Eenheid,
het jy Arius tot ‘n val gebring,
en ons die onverdeeldheid van die Seun getoon,
daar Hy in dieselfde Godheid as die Vader en die Gees aanwesig is.

Die moorddadige aanslag van die vervolgers is beëindig,
die bloedvergieting het nou heeltemal opgehou,
met beide deur jou heilige martelaarskap verseël, o wyse Petrus,
soos eens die bloedvloeiing van Moses se kind
gestol is deur Sippora se steen.

Ná jy jou as herder onderskei het,
                                         2


o Hiëromartelaar van Christus,
het jy op edelmoedige wyse met jou martelaarstryd gepronk.
Jy het een kroon vir beide ontvang
en is deur sowel die een as die ander getooi,
te wete jou priesterskap en die smarte van jou stryd.
Bid daarom dat ons gered mag word.

Eer aan die Vader en aan die Seun en aan die Heilige Gees.

Doksastikon van die Heilige Clemens – Toon 6

Deur jou denke te onttrek aan die stoornis van die hartstogte,
o allerheilige Clemens,
het jy dit besig gehou met die kennis van wat bestaan.
Daarom het die hoogste en eerste Wese jou daarheen aangetrek
deur Petrus, die leier van die Apostels,
wat jou in die Goddelike ingewy
en jou as sy waardige opvolger nagelaat het.
Ná hom, o alwyse, het jy die Kerk goed bestuur
en deur jou marteldood na hom heengegaan,
daar jy sonder vermenging as ‘n god met die ware God verenig is.
Smeek Hom sonder ophou dat ook ons die vergoddeliking mag bekom,
o Hiëromartelaar en Apostel.

Nou en altyd en tot in ewigheid. Amen.

Theotokion van die Fees - Toon 8

Na u geboorte, o Bruid van God en Meesteres,
het u in die Tempel van die Here gekom
om as die Geheiligde,
in die Heilige der Heilige opgevoed te word.
Gabriël is toe na u, die al-onskuldige, gestuur,
om u voedsel te bring.
Al die hemelse Magte was verbaas om te sien
dat die Heilige Gees in u woon.
Daarom, o vlekkelose, onbesoedelde Moeder van God,
wat verheerlik word in die hemel en op aarde

Apostiga van die Fees – Toon 1 (Τῶν οὐρανίων ταγµάτων)

Kom, alle liefhebbers van die feeste,
laat ons met gesange
die enige reine Theotokos en Maagd vereer.
O Maagde, smeek die onbevlekte Maagd
met vreugde en stralende fakkels
waar sy met vreugde in die Tempel van die Skepper ingebring word.

Vers: Agter haar sal maagde na die Koning gebring word; haar vriendinne sal na U
      gebring word. (Ps. 44:15)
                                          3


Laat die poorte geopen word, o fakkeldraende Maagde,
ontvang met geloof die onbevlekte Moeder van ons God
en die vreugde van almal
waar sy by die tempel aangekom het, en roep uit:
Geseënd is u onder vroue, immermaagdelike Theotokos.

Vers: Hulle sal met vreugde en blydskap gebring word; hulle sal in die Koning se
      paleis gelei word. (Ps. 44:16)

Die Theotokos, die roemvolle vrug van ‘n heilige belofte,
is waarlik aan die wêreld geopenbaar
as verhewe bo almal.
Sy vervul die gelofte van haar ouers,
waar sy op vrome wyse na die huis van God gebring word,
bewaar deur die Goddelike Gees.

Eer aan die Vader en aan die Seun en aan die Heilige Gees.

Doksastikon van die Heilige Petrus – Toon 4    deur Anatolius

Tot priester gesalf deur die hand van God,
o naamgenoot van die Leier en deelgenoot aan sy werke,
het jy as wyse en ware Herder,
die redelike skape in die Evangeliese weivelde gevoed,
en deur die bloed van jou stryd
tereg as opvolger van Markus geopenbaar,
het jy die weg van geloof voltooi,
deur vir die volk geoffer en gelykvormig aan Christus te word.
Bid vir ons siele.

Nou en altyd en tot in ewigheid. Amen.

Theotokion van die Fees – Toon 8

David het oor u geprofeteer, o Onbevlekte,
toe hy die toewyding van u Tempelgang vooruit gesien het,
waardeur die eindes van die aarde vandag feesvier
en u verheerlik, o albesongene.
Want vandag gaan u die tempel binne,
o Moeder van die Woord van die lewe,
wat voor die geboorte ‘n Maagd was
en ná die geboorte ongeskonde gebly het.
Zacharias verheug hom om u te ontvang, o Meesteres,
en die Heilige der Heilige put genoegdoening daaruit
om u die voedster van ons lewe te ontvang.
Daarom roep ook ons met gesange tot u uit:
Smeek u Seun en ons God namens ons,
dat ons sy groot barmhartigheid geskenk mag word.

Apolitikion – Toon 4
                                         4



O God van ons vaders,
wat altyd met ons handel volgens u sagmoedigheid,
neem u barmhartigheid nie van ons weg nie,
maar rig ons lewe in vrede,
ter wille van húlle gebede.

Apolitikion van die Fees - Toon 4

Vandag is die begin van God se welbehae,
die voorbereidende verkondiging van die verlossing van die mensdom.
In die tempel van God word die Maagd duidelik geopenbaar,
en vooraf verkondig sy Christus aan almal.
Laat ook ons met ‘n luide stem tot haar roep:
“Verheug u, Vervulling van die Skepper se heilsbestel.”

Die Veranderlike vir die Mettediens

Kathisma ná die Eerste Psamlesing

Toon 4
Die hele wêreld is vandag met vreugde vervul
tydens die belofteryke fees van die Theotokos
en dit roep uit:
“Sy is inderdaad die hemelse tabernakel.”

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Herhaal:     Die hele wêreld is vandag met vreugde vervul…

Kathisma ná die Tweede Psamlesing

Toon 4       (Κατεπλάγη Ἰωσὴφ)

Die vlekkelose ooilam en onbesmette bruidsaal,
die Theotokos Maria,
word op sonderlinge wyse met blydskap in die huis van God ingelei.
Die Engele van God vergesel haar met vreugde
en al die Gelowiges noem haar immer salig
en sing dankbaar tot haar met ‘n luide stem:
U is ons heerlikheid en verlossing, o Alonbevlekte.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Herhaal:     Die vlekkelose ooilam en onbesmette bruidsaal…

Kathisma van die Heilige Clemens ná die Derde Ode van die Kanon (wat nog vertaal
moet word)
                                            5



Toon 8        (Τὴν Σοφίαν καὶ Λόγον)

Toe jy soos ‘n vrugbare loot op die aarde uitgestrek is
vir die snywerk van die folteringe, o bewonderenswaardige,
het jy ryp trosse laat bloei wat altyd die mos van heil laat drup
en die harte van al die gelowiges verbly.
Daarom het ons saamgekom
en vier ons met vreugde jou heilige gedagtenis,
terwyl ons Christus verheerlik, o veelbeproefde Hiërarg.
Bid tot Christus ons God
dat Hy vergewing van oortredinge sal skenk
aan hulle wat jou heilige gedagtenis met liefde vier.

Eer aan die Vader en aan die Seun en aan die Heilige Gees.

Van die Heilige Petrus      Toon 8        (Τὴν Σοφίαν καὶ Λόγον)

Deur die besluit van Christus van bo
het jy jou kudde gelei en as herder versorg
in die lewenskragtige weivelde van jou alwyse dogmas,
en Arius wat dit met sy goddelose leringe aangeval het,
soos ‘n wilde wolf verdryf.
Daarom, daar jy jou lewe daarvoor gegee het,
is jy ‘n herder genoem, soos die Heer gesê het, o salige Hiërarg.
Bid tot Christus ons God
dat Hy vergewing van oortredinge sal skenk
aan hulle wat jou heilige gedagtenis met liefde vier.

Nou en altyd en tot in ewigheid. Amen.

Van die Fees -Toon 4               (Κατεπλάγη Ἰωσὴφ)

Voor u ontvangenis, o Reine,
is u toegewy aan God,
en nou dat u op aarde gebore is,
is u, ter vervulling van u ouers se gelofte
as gawe aan Hom opgedra.
As ware tempel van God
is u wat van kleins af onskuldig is
met stralende lampe in die tempel van God gewy
en het u verskyn as vat van die ontoeganklike Goddelike lig.
Waarlik groots is u voortgang,
enige immermaagd en Bruid van God.

Kontakion – Toon 4          (Ἐπεφάνης σήµερον)

Daar julle onwankelbare, heilige vestings van die Kerk is,
magtige suile van reggelowigheid deur God geïnspireer,
o al-loflike Clemens en Petrus,
                                          6


bewaar ons almal deur jul gebede.

Ikos

Ná hulle op onsegbare wyse verskyn en in die wêreld gestraal het
deur hul onveranderlike, standvastige en eerwaardige belydenis,
verheug hulle hul op gepaste wyse,
te wete Clemens, die waarlik skone loot van Christus,
wat die wêreld voed met die trosse van Godskennis,
en Petrus, die onbeweeglike en onverstoorde rots van die Heiland se dogmas.
Beide is dienaars van die Goddelike genade,
ingewydes van die onsegbare wysheid
en vurige beskermers van die eerwaardige Kerk,
wat hulle help wat vermoei word deur allerlei gevare
en hulle red wat uitroep: Bewaar ons almal deur jul gebede.

Sinaksarion

Op die 14de van vandeesmaand die Gedagtenis aan ons Vader onder die Heiliges
Clemens, Biskop van Rome.

Verse.        Met ‘n anker in die diepsee gewerp,
              het Clemens Christus, die uiteindelike anker, bereik.

Op dieselfde dag die Gedagtenis aan die Heilige Hiëromartelaar Petrus, Biskop van
Alexandrië.

Verse.        Hoewel hy onthoof is, was Petrus onvernietigbaar wat sy geloof betref,
              hy wat die kleed van Christus geskeur gesien het.

Op dieselfde dag is die Heilige Malchus in vrede vervolmaak.

Op dieselfde dag is die Heilige Karion in vrede vervolmaak.

Op dieselfde dag is die Heilige Hermogenes, Biskop van Agrigentum, in vrede
vervolmaak.

Op dieselfde dag is die Heilige Philoumenos en Christoforus deur die swaard
vervolmaak.

Op dieselfde dag is die Heilige Efgenios vervolmaak, toe hy in ‘n gat in ‘n muur
gegooi is wat toe met sement verseël is.

Op dieselfde dag is die Heilige Prokopius en Christoforus deur die swaard
vervolmaak

Op dieselfde dag die Gedagtenis aan die Heilige Martelaar Alexander van Korinthe
en ons Heilige Vader Gregorius wat in Chrusopetra askese beoefen het,
wat uit die gebied van Ooste gekom het en by die vermelde Petra-gebied kom woon
het.
                                            7



Op die dieselfde dag die Gedagtenis aan die Heilige Martelaar Theodorus van
Antiochië.

Deur hul heilige gebede, o God, ontferm U oor ons. Amen.

Eksapostilarion van die Heiliges – Toon 2       (Γυναῖκες ἀκουτίσθητε)

Nou het die gunstige dag vir ons aangebreek
wat vir ons die roemvolle opvolgers van die Heilige Apostels bring,
naamlik Petrus en Clemens, die heroute van die geloof
en onoorwinlike Martelare.
Laat ons almal met geloof hul jaarlikse gedagtenis vier.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Eksapostilarion van die Fees – Toon 2           (Γυναῖκες ἀκουτίσθητε)

Laat ons haar, Maria, die diensmaagd van God,
wat die vergadering van Profete lank vantevore
aangekondig het, as kruik en staf en kliptafel en ongekapte berg, gelowig prys.
Want vandag word sy in die Heilige der Heilige ingebring,
om vir die Here opgevoed te word.

Lofpsalms.

By die Lofpsalms maak ons voorsiening vir 4 verse en sing die volgende stigiere van
die Heiliges.

Stigiere van die Heiliges – Toon 5       (Χαίροις ἀσκητικῶν )

Verheug jou, o wyse alsalige,
stralende en behaaglike woning van die Goddelike Gees,
wingerdloot wat deur mistieke besproeiing
goed gedy en vrugbaar geword het,
waaruit die heilsame mos gedrup het
wat altyd die harte van hulle wat jou vereer
te drinke gee en verheug, o algeseënde.
O Bewonderenswaardige Martelaar, hemelse mens,
die suil van die Kerk en steun van die reggelowiges,
smeek Christus om sy groot barmhartigheid op ons siele te laat neerdaal.

Verheug jou, bron van dogmas,
allerskriftgetroue uitlegger van die onsegbare,
kennis van die verborgene, standvastige suil van die Kerk,
onveranderlike lewenswyse en baie noukeurige maatstaf,
allerwyse mistieke skrywer, welsprekende tong
wat alle ketterye soos ‘n baie skerp en tweesnydende swaard afsny,
soetklinkende instrument en hemelse verstand.
                                         8


O Clemens, roem van Martelare en steun van heilige stryders,
smeek Christus om sy groot barmhartigheid op ons siele te laat neerdaal

Daar jy oor die reggelowige rede beskik het
om by uitstek vry van die hartstogte te wees,
het jy, o Alsalige, sonder om om te draai
jou bittere einde en dood deur die swaard verduur,
waardeur jy die Goddelike saligheid bekom het
en waardig geag is om die soete deelname aan
en behae in die Heiland te geniet.
O Allersalige Petrus, die rots van die geloof,
roem van die Heilige Martelare en sieraad van Hiërarge,
smeek Christus om sy groot barmhartigheid op ons siele te laat neerdaal

Stralend met die kledy van die priesterskap
en getooi met die krans van martelaarskap,
staan jy by Christus, die Hoëpriester en God van almal,
en by hom wat as protomartelaar bewys is,
ná jy ‘n dubbele loon van Hom ontvang het
wat jy as eenwesenlik en mede-beginloos en saam-tronend
met die Vader wat Hom voortgebring het, bely het.
Maar jy het Arius met die naam wat op onheil dui,
heeltemal afgesny en uitgewerp uit die vergadering van die gelowiges, o
algeseënde.
Maar smeek nou, o Vader,
dat die wêreld groot barmhartigheid geskenk mag word.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Vandag word die God-omvattende Tempel, die Theotokos,
binnegelei in die Tempel van die Here,
en Sagaria ontvang haar.
Vandag juig die Heilige der Heilige,
en die Koor van die Engele vier op mistieke wyse fees.
Laat ons ons by hulle aansluit en saam met Gabriël uitroep:
”Verheug u, Begenadigde, die Here is met u,
Hy wat groot barmhartigheid het.”

Apostiga

Stigiere van die Fees – Toon 2    (Οἶκος τοῦ Ἐφραθᾶ)

Die drievoudige Lig wat u in die Tempel van heerlikheid,
aan die brand gesteek het, o Theotokos,
stuur vir u hemelse brood
en verheerlik u.

Vers: Agter haar sal maagde na die Koning gebring word; haar vriendinne sal na U
      gebring word. (Ps. 44:15)
                                         9



U het uit die wortel van Dawid gespruit, o Maagd,
en toe Gabriël die “Verheug u” bring,
het hy tot u uitgeroep:
“U sal inderdaad aan God geboorte skenk, o alreine.”

Vers: Hulle sal met vreugde en blydskap gebring word; hulle sal in die Koning se
      paleis gelei word. (Ps. 44:16)

Geloofd sy die heilige en godsdienstige egpaar,
Joakim en Anna,
uit wie u, o Reine, gebore is
en nou aan u Skepper toegebring is.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Theotokion – Toon 2       (Οἶκος τοῦ Ἐφραθᾶ)

O Poorte van die hemele,
ontvang die Maagd Maria,
die reine Theotokos,
uit wie sonder ervaring van ‘n man
die verlossing van sterwelinge gekom het.

Die res van die Mettediens en die Wegsending.
