                   Oktoig Toon 7 – Sondagaand Vesperdiens
By "Heer, ek het U aangeroep":
Stigiere vir die Heer
Hef jou oog op, my siel, en aanskou die heilsbestel en goedhartigheid van
God,
hoe Hy, na hy die hemele neergebuig het,
op aarde gekom het sodat hy jou van die ellende van jou hartstogte kon
ophef,
en jou op die rots van die geloof kon plaas.
O, die verskriklike wonder!
Eer aan u Selfontlediging, o Mensliewende!

Aanskou jou wettelose dade, my siel, en staan verwonderd;
hoe kan die aarde jou dra?
Waarom slaan dit jou nie en verbrand die weerlig jou nie?
Hoe is dit dat wilde diere jou nie verskeur nie?
Maar hoe het die Son wat nooit ondergaan nie
en altyd op jou skyn, nooit daarmee opgehou nie?
Staan op, bekeer jou, roep tot die Here uit:
Ek het gesondig teen U, ek het gesondig,
ontferm U oor my!

Met ons hoop op U, almagtige Here,
smeek ons U om ons te red uit allerhande gevare
en van die storm van die hartstogte;
sodat ons ons lewens in vrede mag deurbring,
en na ons in reinheid gelewe het,
U ‘n genadige en goedgunstige Meester, op die oordeelsdag mag vind.

Ander stigiere, vir die Liggaamlose Magte

U het u Engele ‘n vuurvlam gemaak, o Christus,
en hul vurigheid daardeur aan ons getoon
en hulle geeste gemaak om hul snelheid te te beskryf.
Almagtige Here, eer aan U.
Red ons, o Heer,
deur die beskerming van die Engele;
was die vuilheid van ons oortredinge af,
en wis die littekens van sonde uit sodat ons mag roep:
Here, eer aan U.

Die Serafim, Gerubim, Engele en Magte,
Trone, Vorstedomme, alle Heerskappye saam met Aartsengele en stralende
kragte
roep U toe: “Here, eer aan U.”

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.


                                      1
Theotokion

Die hele aardgebore natuur roep hardop uit “Verheug u”,
tot u, o Moeder van God,
soos teenoor haar wat die oorsaak was van hul verlossing
deur u geboortegewing, o Theotokos.

Apostiga van Ootmoed

Soos die Verlore Seun het ook ek gekom, o Barmhartige;
neem my aan soos een van u huurlinge
waar ek voor U neerval, o God,
en ontferm U oor my.

Vers.        Ek het my oë opgeslaan tot U wat in die hemel woon. Kyk, soos
             die oë van die knegte is op die hande van hul meesters, soos
             die oë van ‘n diensmaagd is op die hande van haar meesteres,
             so is ons oë op die Here ons God, totdat Hy Hom oor ons
             ontferm.

Soos hy wat onder die rowers verval en verwond is,
so het ek vanweë my sondes geval
en is my siel verwond.
Tot wie sal ek, die skuldige, vlug,
behalwe na U, die goedhartige Geneesheer van siele?
Giet oor my, o God, u groot barmhartigheid.

Vers.        Ontferm U oor ons, Here, ontferm U oor ons, want ons is meer
             as versadig van veragting, meer as versadig is ons siel; laat
             daar smaad wees vir hulle wat gedy en veragting vir die
             trotsaards.

Vir die Martelare
Eer aan U, o Christus God,
die roem van die Apostels,
en die vreugde van die Martelare,
wat die eenwesenlike Drie-eenheid verkondig het.

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Theotokion

U oortref die Engeleordes daar u ‘n liggaam gegee het aan God;
terwyl ek, wat almal in sonde oortref, helaas sidder en bewe.
Daarom waag ek dit nie om om u hulp te vra nie, o Meesteres, Theotokos.
Verag my dan nie, maar maak gou,
red my deur my op die reguit pad te rig.




                                     2
Oktoig Toon 7- Maandagaand Vesperdiens

By "Heer, ek het U aangeroep":
Stigiere vir die Heer
Meester en almedelydende God,
deur die oordele wat U ken,
Gee aan my om die vrees vir U in my hart te hê;
gee dat ek U met my hele siel sal liefhê;
gee dat ek van die dade van die Vernietiger sal walg
en u reddende wil doen.
Want U is ons God wat gesê het:
“Vra en julle sal ontvang.”

Ek het die die voorwerp van bespotting geword vir die demone
en die skande van mense,
weeklaag van die regverdiges,
die smart van Engele,
besoedeling van die lug, grond en waters,
want ek het my liggaam besoedel, siel en denke met skandelike dade bevlek,
en ‘n vyand van God geword.
O wee, Here, ek het teen U gesondig,
ek het gesondig, vergewe my.

Ek smeek U, Meester, wees geduldig met my,
al dra ek geen vrug nie,
en kap my nie af soos die boom sonder vrug deur die slag van die dood
en lewer my nie oor aan die vuur nie.
Maar ek smeek U om my vrugbaar te maak,
gee my tyd vir bekering, daar U mensliewend is,
sodat ek my baie sondes kan afwas, o Christus my Heiland.

Ander stigiere, vir die Voorloper
Na jy op gewyde wyse die Kerk van Christus met woorde as bruid geklee het,
het jy haar as al-onskuldige bruid voortgelei, o Wyse,
en haar aan Hom onderdanig langs die Meester laat staan.
Maar daar jy nou mag het, verskyn as haar beskermer en kampvegter
en verlos haar van alle boosheid van die duiwel, o Alsalige.

Terwyl jy met geestelike lig op my nederige siel skyn, o Voorloper,
verdryf ver van my af al die mis van sielsvernietigende plesier en die
hartstogte van die liggaam,
Daar jy nou mag het, verskyn as my beskermer en kampvegter
en verlos my van alle nood en gevreesde omstandighede,

O hoogtepunt van die Profete en seël van die
o heiligheid groter as dié van almal op aarde gebore;
o heilige Herout en Voorloper van die koms van Christus;
o Leermeester van bekering;


                                       3
o beeld van reinheid; red jou dienaars
en verlos ons van alle nood en moeilikhede.
                                       .

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Verheug u, o Reine, die geëerde skatkis van maagdelikheid.
Verheug u, o eerbiedwaardige, goddelike woonplek.
Verheug u, o Maagd, verlossing van die gelowiges.
Verheug u, o Meesteres, Ongehude bruid.

Apostiga van Ootmoed
Soos die Verlore Seun het ook ek gekom, o Barmhartige;
neem my aan soos een van u huurlinge
waar ek voor U neerval, o God,
en ontferm U oor my.

Vers.        Ek het my oë opgeslaan tot U wat in die hemel woon. Kyk, soos
             die oë van die knegte is op die hande van hul meesters, soos
             die oë van ‘n diensmaagd is op die hande van haar meesteres,
             so is ons oë op die Here ons God, totdat Hy Hom oor ons
             ontferm.

Soos hy wat onder die rowers verval en verwond is,
so het ek vanweë my sondes geval
en is my siel verwond.
Tot wie sal ek, die skuldige, vlug,
behalwe na U, die goedhartige Geneesheer van siele?
Giet oor my, o God, u groot barmhartigheid.

Vers.        Ontferm U oor ons, Here, ontferm U oor ons, want ons is meer
             as versadig van veragting, meer as versadig is ons siel; laat
             daar smaad wees vir hulle wat gedy en veragting vir die
             trotsaards.

Vir die Martelare
O heilige martelare, wat die goeie stryd gestry het en gekroon is,
bid tot die Here, dat Hy Hom oor ons siele sal ontferm.

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Theotokion

Deur die gebede van die Theotokos,
skenk vrede aan die lewens van ons wat tot U uitroep:
Barmhartige Heer, eer aan U!


                                       4
                   Oktoig Toon 7 - Dinsdagaand Vesperdiens
By "Heer, ek het U aangeroep”:
Stigiere vir die Kruis
Jode het U aan ‘n boom vasgeslaan
sodat U kon wegdoen met die dood deur ‘n boom.
Heer, eer aan U.

U het gewilliglik ‘n hou aanvaar, o Barmhartige,
sodat U die mensdom uit slawerny kon bevry.
Heer, eer aan U.

Deur die boom van die Kruis
het U die bitterheid van ‘n boom genees,
en die Paradys vir die mensdom geopen.
Heer, eer aan U.

Ander stigiere, vir die Theotokos
Laat ons, soos die Engel, ons “Verheug u” aan die Theotokos bied,
en laat ons uitroep:
“Geseënde Alreine, eer aan u.”

Ongehude Maagd, Moeder van die Here,
bevry u dienaars van al die pyle van die slang.

U het die smart van Eva beëindig, o Reine,
daar u die vreugde van die wêreld gebaar het.
Wees gegroet, o Ongehude.

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Kruistheotokion

Toe die Al-onskuldige U vrywillig
aan ‘n Boom vasgeslaan sien,
het sy die lof van u mag met geweeklaag besing.

Apostiga vir die Kruis

Ons word nie meer van die Boom van die lewe weerhou nie,
daar ons die hoop op u Kruis het.
Heer, eer aan U.

Vers.         Ek het my oë opgeslaan tot U wat in die hemel woon. Kyk, soos
              die oë van die knegte is op die hande van hul meesters, soos
              die oë van ‘n diensmaagd is op die hande van haar meesteres,
              so is ons oë op die Here ons God, totdat Hy Hom oor ons
              ontferm.


                                       5
Aan ‘n Boom gehang, o Onsterflike,
het U oor die strikke van die duiwel getriomfeer.
Heer, eer aan U.

Vers.        Ontferm U oor ons, Here, ontferm U oor ons, want ons is meer
             as versadig van veragting, meer as versadig is ons siel; laat
             daar smaad wees vir hulle wat gedy en veragting vir die
             trotsaards.

Vir die Martelare

Terwyl julle alles op aarde verag
en Christus moedig in die stadion verkondig het, heilige Martelare,
het julle die beloning vir die foltering van Hom ontvang.
Maar daar julle die vrymoedigheid het,
smeek Hom, as die almagtige God, om ons siele te red
so vra ons wat ons toevlug tot julle neem,

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Kruistheotokion

“Aan ‘n Kruis vasgeslaan, het U dit verduur om te sterf, o Woord,”
het die Maagdelike Moeder met geweeklaag geroep
saam met die geliefde, geëerde Teoloog.
Deur hul gebede, o Christus,
wat vir ons gely en die dood gedood het,
dood ook my hartstogte;
maak my ‘n deelgenoot aan die goddelike lewe en red my.




                                       6
               Oktoig Toon 7 – Woensdagaand Vesperdiens

By "Heer, ek het U aangeroep":
Stigiere vir die Apostels
Die stem van die heilige Apostels
het uitgegaan oor die uiteindes van die wêreld.
Heer, eer aan U!

Soos wat julle, Algeërdes,
as die welriekende geur van God die Woord verskyn het,
salf my met die geur van die Gees

Daar julle die burgerskap van die hemel verkry het,
leer my om oor hemelse dinge na te dink,
en te spreek oor die heilige wil van God.

Ander stigiere, vir die Heilige Nikolaas
Soos wat jy deur jou smeking
die aanvoerders verlos het wat op die punt gestaan het om gedood te word,
red ook ons nou so.

Algeërde Hiërarg,
verlos van beproewinge hulle wat jou met geloof en liefde aanroep,
en wat jou eer.

Wyse hiërarg Nikolaas,
bevry jou smekelinge
van hongersnood, aardbewing, beproewinge en nood.

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Theotokion

Ons weet dat u ná geboortegewing steeds ‘n Maagd is,
want sonder ervaring van ‘n man het u die Heiland gebaar.
Bid tot Hom dat ons siele gered mag word.

Apostiga vir die Apostels

Glorieryke Apostels, suile van die Kerk,
Heroute van die waarheid,
daar julle stralende fakkels is,
het julle alle dwalinge aan die brand gesteek
en die mensegeslag met die vuur van die Gees verlig;
daarom vra ons: smeek ons Redder en God
om vrede aan die wêreld te skenk en ons siele te red.




                                           7
Vers.        Ek het my oë opgeslaan tot U wat in die hemel woon. Kyk, soos
             die oë van die knegte is op die hande van hul meesters, soos
             die oë van ‘n diensmaagd is op die hande van haar meesteres,
             so is ons oë op die Here ons God, totdat Hy Hom oor ons
             ontferm.

Apostels van Christus, arbeiders van die Heiland,
deur die Kruis soos ‘n ploeg op jul skouers te dra,
het julle die toegegroeide aarde gereinig van die dwaling van afgode
en die woord van die Geloof gesaai,
en dus word julle tereg geëer, heilige Apostels van Christus.

Vers.        Ontferm U oor ons, Here, ontferm U oor ons, want ons is meer
             as versadig van veragting, meer as versadig is ons siel; laat
             daar smaad wees vir hulle wat gedy en veragting vir die
             trotsaards.

Vir die Martelare

Algeprese Martelare,
geestelike lammers, redelike brandoffers,
aanvaarbare offers wat God behaag,
die aarde het julle nie verberg nie,
maar die hemel het julle ontvang;
julle het metgeselle van die Engele geword.
Smeek ons Redder en God saam met hulle, vra ons julle,
om vrede aan die wêreld te skenk en ons siele te red.

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Theotokion

O Theotokos, red ons van die sondes wat ons vashou;
want ons, die gelowiges, het geen ander hoop nie as u,
en God wat uit u gebore is.




                                      8
                  Oktoig Toon 7 – Donderdagaand Vesperdiens
By "Heer, ek het U aangeroep":
Stigiere vir die Kruis
Sodat U die mens god kon maak, het U sterflik geword, o Allergoeie,
en is U gekruisig.
Eer aan u heerlikheid!

Toe die Hebreërvolk U tot ‘n kruis veroordeel, o Woord,
het die aarde geskud
en is die glans van die son verberg.

Toe U gekruisig is, o Barmhartige,
het die son verduister en is die skepping geskud,
terwyl dit uitroep: “Eer aan U!”

Ander stigiere, vir die Theotokos
Neig u u oor wat die goeie bemin tot my waar ek u smeek, o Al-onskuldige,
en verwerp my nie uit u teenwoordigheid nie,
en stuur my ook nie ver van u hulp nie.
Want deur bedrog probeer die bedrieër my vernietig;
bring hy met onredelike hartstogte my hart in beroering.
Maar bewaar u my volkome veilig van sy nadelige invloed.

Daar kan geen voordeel in die stoflike wees nie, my siel,
waarna jy vergeefs strewe
en waarvoor jy jou uitput deur die bekommernisse van die lewe
So werp al jou sorge op die Here wat jou gaan oordeel,
en roep met trane uit:
“Mensliewende Meester, red my deur die gebede van haar wat U gebaar het.”

Deur die naam van vroomheid buite myself te plaas, o Maagd,
is ek van binne ‘n speelding van ontug,
en word ek verag as ‘n voorwerp van bespotting vanweë grootpratery.
Want deur my onverskilligheid
het ek twee wilde diere as teenstanders gekry.
Verlos my daarom, want u is die vreugde en vertroue van my siel.

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Kruistheotokion

Destyds met u geboorte, my Kind,
het ek woorde gehoor wat vreugde bring,
waardeur ek uitgesien het om met vreugde vervul te word
en om vreugde aan gekwelde siele te bring;
maar hierdie dinge het klaarblyklik deur u kruisiging in smart verander;
want smart laat my wegkwyn en ek sou liewer wou sterf,


                                       9
want my hart is met smart vervul.

Apostiga vir die Kruis
Ons word nie meer van die Boom van die lewe weerhou nie,
daar ons die hoop op u Kruis het.
Heer, eer aan U.

Vers.         Ek het my oë opgeslaan tot U wat in die hemel woon. Kyk, soos
              die oë van die knegte is op die hande van hul meesters, soos
              die oë van ‘n diensmaagd is op die hande van haar meesteres,
              so is ons oë op die Here ons God, totdat Hy Hom oor ons
              ontferm.

Aan ‘n Boom gehang, o Onsterflike,
het U oor die strikke van die duiwel getriomfeer.
Heer, eer aan U.

Vers.         Ontferm U oor ons, Here, ontferm U oor ons, want ons is meer
              as versadig van veragting, meer as versadig is ons siel; laat
              daar smaad wees vir hulle wat gedy en veragting vir die
              trotsaards.

Vir die Martelare

Eer aan U, o Christus God,
die roem van die Apostels,
en die vreugde van die Martelare,
wat die eenwesenlike Drie-eenheid verkondig het.

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Kruistheotokion

“Ek is verwond deur die swaard van smart
waar ek U aan die Kruis sien,
U wat die aarde op die waters gevestig het
en die hemel soos ‘n tentdoek uitgespan het;
want ek sien hoe U nakend en gedood daar hang;
en ek wil liewer nou sterf, my Allergeliefde Seun.
Aarde, bewe en word geskud,”
het die Alreine deur haar trane gesê.




                                      10
                   Oktoig Toon 7 - Vrydagaand Vesperdiens
By "Heer, ek het U aangeroep":
Stigiere vir die Martelare
O heilige martelare,
wat die goeie stryd gestry het en gekroon is,
bid tot die Here, dat Hy Hom oor ons siele sal ontferm.

Terwyl julle alles op aarde verag
en Christus moedig in die stadion verkondig het, heilige Martelare,
het julle die beloning vir die foltering van Hom ontvang.
Maar daar julle die vrymoedigheid het,
smeek Hom, as die almagtige God, om ons siele te red
so vra ons wat ons toevlug tot julle neem,

Algeprese Martelare,
geestelike lammers, redelike brandoffers,
aanvaarbare offers wat God behaag,
die aarde het julle nie verberg nie,
maar die hemel het julle ontvang;
julle het metgeselle van die Engele geword.
Smeek ons Redder en God saam met hulle, vra ons julle,
om vrede aan die wêreld te skenk en ons siele te red.

Ander stigiere

O Heiland, skaam U nie vir my
wat skandelike dade gepleeg het
wanneer U kom om die hele wêreld te oordeel nie.

Daar ek tallose kere teen U oortree het,
is ek tallose strawwe te wagte
my God ontferm U oor my en red my.

Vir die Dooies

Gee rus in u voorhowe, o Meester,
aan hulle wat in die geloof ontslaap het
en maak hulle u Koninkryk waardig.

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Theotokion

U is geleer ken as Moeder
wat die natuur te bowe gaan, o Theotokos.
En bo woord en begrip het u Maagd gebly;
geen tong kan die wonder van u geboortegewing verklaar nie.


                                      11
Want terwyl u ontvangenis wonderbaarlik was, o Reine,
is die wyse waarop u gebaar het onbegryplik.
Want as God dit wil, word die orde van die natuur oorwin.
Daarom vra ons almal wat u as Moeder van God ken dringend:
Bid dat ons siele gered mag word.

Apostiga vir die Martelare

Eer aan U, o Christus God,
die roem van die Apostels,
en die vreugde van die Martelare,
wat die eenwesenlike Drie-eenheid verkondig het.

Vers. Geseënd is hulle wat U uitgekies en aangeneem het, o Heer.

Vir die Dooies

Na u ikoon en gelykenis
het U die mens in die begin gevorm.
U het hom in die Paradys geplaas,
om te heers oor u skepsels.
Maar deur die afguns van die duiwel bedrieg,
het hy deelgehad aan die spys.
en ‘n oortreder van u gebooie geword.
Daarom het U hom veroordeel, Here,
om weer terug te keer na die aarde waaruit hy geneem is,
en te smeek om rus.

Vers. Hulle siele sal vernag in die goeie.

Gee rus, o ons Verlosser,
die gewer van lewe,
aan ons broers wat U uit die tydelike weggeneem het,
want hulle roep: “Eer aan U!”

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Theotokion

Daniël het u gesien as ‘n heilige, Goddelike berg, o Geëerde,
en die wyse Jesaja het u verkondig as Moeder van God
wat in die vlees die God omvat het wat Adam gevorm het;
die Gerubim bewe om Hom in die vlees te sien
terwyl hulle hom besing en verheerlik
met die nimmerswygende drie-maal heilige gesang;
maar smeek Hom dat ons siele gered mag word.




                                      12
