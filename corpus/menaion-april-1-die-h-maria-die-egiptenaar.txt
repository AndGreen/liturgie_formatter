                                         1


Menaion April 1 Die H. Maria die Egiptenaar

Die Veranderlike vir die Vesperdiens

By “Heer, ek het U aangeroep…” sing ons die volgende stigiere:

Toon 6

Die voortslepende bevlekking van jou vroeëre besoedeling
het jou verhinder om die Heilige te aanskou,
maar jou insig en die bewussyn van wat jy gedoen het,
het jou bekering na wat beter is bewerk, o Godgesinde
want toe jy opkyk na die ikoon van die geseënde diensmaagd van God,
het ja al jou vroeëre misstappe erken, o algepresene,
en met vrymoedigheid die kosbare Kruishout vereer.


Na jy die heilige plekke vol vreugde vereer het,
het jy jou, met die verlossende proviand van die deug toegerus,
gretig gehaas om daarvandaan op die skone tog te vertrek.
Jy het oor die Jordaanrivier getrek,
en moedig in die woonplek van die Doper gewoon.
Deur jou lewenswyse het jy die wilde krag van die hartstogte getem
en die opstandigheid van die vlees onverskrokke platgeslaan,
o ewiggedenkwaardige Moeder.


Deur jou verblyf in die woestyn
het jy die beelde van die hatstogte in jou siel uitgewis,
en die beeld van God wat in die gestaltes van die deugde bestaan,
afgedruk op jou siel.
Jy het so met lig gestraal
dat jy ligvoets oor die water kon loop,
en tydens jou gebede tot God bo die grond gesweef het.
Nou dat jy by Christus staan, alroemryke Maria,
smeek met vrymoedigheid vir ons siele.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Theotokion – Toon 6

“Die bruilof van die hemelse Bruidegom is voorberei,” roep die boodskappers.
Waarom talm jy gewilliglik, my swarte siel?
Waarlik, alles van jou is vuil,
jou klere is dié van vleeslikheid,
so hoe gaan jy binnegaan, ellendeling?
Kom, val neer en roep voor die einde uit jou hart tot die immermaagd:
“Sprinkel my met die hissop van u gebede, o Reine,
reinig my en maak my waardig vir die bruilofsaal sodat ek u mag verheerlik.
                                          2


Of die Kruistheotokion (op Dinsdag- en Donderdagaande) – Toon 6

“Die regters van Israel het U veroordeel
tot ‘n oordeel wat die dood meegebring het, my Seun,
waar hulle U soos een wat veroordeel moet word
voor ‘n regbank laat staan het, o Heiland,
U wat die lewendes en die dooies oordeel,
en hulle bring U voor Pilatus en veroordeel U voor die uitspraak.
O die wetteloses!
En by die aanskoue daarvan word ek verwond en saam met U veroordeel, o Heer.
Daarom is ek van oordeel dat dit beter is om te sterf as om te lewe,”
het die Theotokos uitgeroep, o enige wat ryk aan barmhartigheid is.


Maar as die fees op ‘n Saterdag tydens die Groot Vastyd val, sing ons die volgende
op die Vrydagaand:

Eer aan die Vader en aan die Seun en aan die Heilige Gees.

Toon 2 (vir die Heilige Maria die Egiptenaar)

Die strikke van die siel
en die hartstogte van die vlees
het jy weggesny met die swaard van onthouding
Die sondige voorstellings het jy verstik deur die asketiese swye;
en met die strome van jou trane
het jy die dorre woestyn besproei,
en vir ons vrugte van berou voortgebring.
Daarom o, gewyde Maria,
vier ons vol liefde jou gedagtenis.

Nou en altyd en tot in ewigheid. Amen.

Theotokion – Toon 2

Ek kreun uit die dieptes van my siel, o Maagd,
wanneer ek aan my oortredinge dink.
Ek slaan op my bors terwyl ek uitroep:
“Ek het gesondig, en ek val voor u neer, o Meesteres,
in my strewe om berou te hê.
En weer word ek deurboor en is ek verdwaas.
Wee my, vanweë my slegte gewoonte!
Verlos my daarom gou daarvan
en lei my na die heil.

Apostiga

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.
                                         3


Theotokion – Toon 6

“Die bruilof van die hemelse Bruidegom is voorberei,” roep die boodskappers.
Waarom talm jy gewilliglik, my swarte siel?
Waarlik, alles van jou is vuil,
jou klere is dié van vleeslikheid,
so hoe gaan jy binnegaan, ellendeling?
Kom, val neer en roep voor die einde uit jou hart tot die immermaagd:
“Sprinkel my met die hissop van u gebede, o Reine,
reinig my en maak my waardig vir die bruilofsaal sodat ek u mag verheerlik.


Of die Kruistheotokion (op Dinsdag- en Donderdagaande) – Toon 6

“Die regters van Israel het U veroordeel
tot ‘n oordeel wat die dood meegebring het, my Seun,
waar hulle U soos een wat veroordeel moet word
voor ‘n regbank laat staan het, o Heiland,
U wat die lewendes en die dooies oordeel,
en hulle bring U voor Pilatus en veroordeel U voor die uitspraak.
O die wetteloses!
En by die aanskoue daarvan word ek verwond en saam met U veroordeel, o Heer.
Daarom is ek van oordeel dat dit beter is om te sterf as om te lewe,”
het die Theotokos uitgeroep, o enige wat ryk aan barmhartigheid is.

Apolitikion - Toon 8

In jou, o Moeder, is die beeld van God waarlik bewaar,
want jy het die Kruis opgeneem en Christus gevolg.
So het jy ons geleer om die verganklike vlees te veronagsaam,
maar om te sorg vir die siel, wat onsterflik is.
Daarom, o heilige Moeder Maria,
is jou gees verheug saam met die Engele.

Die Veranderlike vir die Mettediens


Ná die Derde Ode van die Kanon (wat nog vertaal moet word)

Kathisma - Toon 8

Al die opstande van die vlees het jy deur asketiese inspanning beteuel,
en so die manmoedige gesindheid van jou siel getoon,
want omdat jy verlang het om die Kruis van die Here te aanskou, o besongene,
het jy jouself in heiligheid vir die wêreld gekruisig.
Daarom het jy jouself ywerig aangespoor
om die Engele se lewenswyse na te volg, o alsalige.
Daarom vier ons getrou jou gedagtenis, Maria,
terwyl ons vra dat ons deur jou gebede
die vergifnis van oortredinge ryklik geskenk mag word.
                                         4


Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Theotokion – Toon 8

Ek is vasgeval in die slyk van die sonde,
en daar is geen standvastigheid in my nie.
Want ‘n vlaag van oortredinge het my my oorweldig.
Maar sien my aan, o Maagd wat die enig mensliewende Woord gebaar het,
en red my van al my sonde en sielsvernietigende hartstogte
en al die sielsvernietigende boosheid van die aaklige vyand,
sodat ek met veugde mag sing:
“Bid tot u Seun en God, o Onbevlekte,
om vergifnis van oortredinge te skenk
aan hulle wat met geloof hul toevlug tot u beskutting neem.”

Of die Kruistheotokion (op Woensdag- en Vrydagoggende) – Toon 8

Toe die Ooilam die Lam en Herder en Verlosser sien,
waar Hy onregverdig aan die Kruis hang,
het sy met geweeklag uitgeroep:
“Wee my, my liefste Kind!
Wat is hierdie allergrootste, vreeswekkende en vreemde misterie wat ek aanskou?
Ek is innerlik verwond, ek het nie krag om te kreun nie
en ek kan dit nie verduur om U dood te sien nie.
Maar, o Meester en Heer, betoon medelye aan die sugte van ‘n Moeder
en vervul my met vreugde, soos u gesê het,
deur op te staan uit die graf,
as Almagtige God.

Kontakion - Toon 3 (word gelees)

Jy wat eens deur allerhande vorme van ontugtige dade vervul was,
is nou deur berou die bruid van Christus.
Vol verlange na die lewenswandel van Engele,
het jy die demone oorwin met die wapen van die Kruis.
Daarom het jy, o roemryke Maria,
nou verskyn as die bruid van die Koning.

Ikos (word gelees)

Met gesange prys ons jou nou as lam en dogter van Christus,
o albesonge Maria,
skepsel wat uit die Egiptenare voortgebring is,
maar al hul dwalinge ontvlug het
en as kosbare spruit op edele wyse aan die kerk opgedra is,
ná jy met onthouding en gebed bo die maat van die menslike natuur askese beoefen
het.
Daarom is jy vanweë jou lewe en optrede deur Christus verhef, o aleerwaardige
Maria,
                                          5


en is jy openbaar as ‘n bruid van die Koninkryk van die Hemel.

Sinaksarion

Op die 1ste van vandeesmaand die Gedagtenis aan ons heilige Moeder Maria die
Egiptenaar

Verse.        Haar gees het vertrek, haar vlees het lankal vergaan.
              O aarde, bedek die beendere, die lyk van Maria.

              Op die 1ste April het Maria, die roem van die woestyn, gesterf.
Op dieselfde dag die Gedagtenis aan ons Heilige Vader en belyder Makarios, Ab
van die klooster van Pelekete.
Op dieselfde dag die Gedagtenis aan die Heilige Martelare Gerontius en Basilides.

Op dieselfde dag die Gedagtenis aan die Heilige en Regverdige Agas.

Deur hul heilige gebede, o God, ontferm U oor ons. Amen.

Die res van die Mettediens en die Wegsending.
