                                            1


Menaion Februarie 26 Die H. Porfirios van Gaza
Die Veranderlike vir die Vesperdiens
By “Heer, ek het U aangeroep…” sing ons die volgende stigiere:
Toon 1        (Τῶν οὐρανίων ταγµάτων)
Ná jy die smet van jou siel deur jou strome trane gereinig het,
o salige Porfirios,
het jy die vlam van die sondige hartstogte geblus,
en ná jy jou kleed met purper gekleur het,
woon jy vir altyd as burger in die hemele,
en word jy tot in ewigheid vereer.

Hoogstaande in die heilige hoogtes van die Ortodoksie,
is jy as roem van Hoëpriesters op die lampstaander geplaas,
het jy as waardige werker inderdaad die loon van jou arbeid gemaai,
en daarom genadegawes van God ontvang, o allersalige.

Porfirios wat die mistieke rites van die ontsagwekkende tafel
hier benede gevier het,
dra altyd daar in die hemele op onstoflike wyse
die onstoflike, heilige offer op aan die Heer,
terwyl hy deur sy priesterlike smeekbedes tot die Heilige Drie-eenheid
oor ons waak.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Theotokion – Toon 1         (Τῶν οὐρανίων ταγµάτων)

Waar ek heen en weer geslinger word
in die see van my oortredinge,
het ek my toevlug geneem tot die kalm hawe van u vlekkelose voorbidding,
en roep ek tot u, Al-onskuldige wat God gebaar het:
red my deur u magtige regterhand na u dienaar uit te strek.

Of die Kruistheotokion (op Dinsdag- en Donderdagaande)
Toon 1        (Τῶν οὐρανίων ταγµάτων)
Kyk, my Kind, ek het gesien hoe die swaard deur my hart gaan,
soos hulle destyds vir my voorspel het,
toe hulle U, die skoonste van alle aardgebore seuns, gesien het.
Want U het uit vrye wil soos ‘n boosdoener
saam met rowers aan die Kruis gehang.

Apolitikion van die H. Porfirios – Toon 4
Die waarheid van jou dade het jou aan jou kudde geopenbaar as 'n reël van geloof,
'n beeld van sagmoedigheid en 'n leermeester van selfbeheersing.
                                           2


Daarom het jy die hoogtes deur nederigheid bereik,
rykdom deur armoede.
O vader en hiërarg Porfirios,
doen voorbidding by Christus God,
dat ons siele gered mag word.

Die Veranderlike by die Mettediens
Kathisma ná die Derde Ode van die Kanon (wat nog vertaal moet word)
Toon 4        (Ταχὺ προκατάλαβε)
Op die rots van geloof gevestig, o wyse,
het jy na die rots wat Daniël eens gesien het, verlang,
naamlik Christus ons God.
Deur jou stem en gees tot die Skepper te verhef,
het jy die vyand wat die vlees teister met jou slingervel neergewerp,
o eerwaardige beskermer van Gaza, Vader Porfirios.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Theotokion – Toon 4         (Ταχὺ προκατάλαβε)
Deur u heilige geboortegewing, o Onbevlekte,
het u aardgeborenes se sterflike geaardheid
wat deur die hartstogte bederf is, vernuwe
en almal uit die dood tot die lewe van onverganklikheid opgewek.
Daarom noem ons u tereg met geloof salig, o Maagd,
daar u verheerlik is, soos u geprofeteer het.

Of die Kruistheotokion (op Woensdag- en Vrydagoggende)

Toon 4        (Ταχὺ προκατάλαβε)
O geseënde, al-onskuldige Maagd, Moeder van Christus ons God,
‘n swaard het deur u alheilige siel gegaan,
toe u u Seun en God sien waar Hy uit vrye wil gekruisig word.
Hou nie op om Hom te smeek
dat Hy ons vergewing van oortredinge sal skenk nie.

Kontakion – Toon 2          (Τοῖς τῶν αἱµάτων σου)

Deur jou allerheilige lewenswyse getooi,
is jy met die kledy van die priesterskap verheerlik,
o alsalige Godgesinde Porfirios,
en terwyl jy uitblink deur hoogstaande genesinge,
bid jy sonder ophou vir ons almal

Ikos
                                            3


Die gedagtenis aan die wyse Porfirios is meer stralend as die son,
dit verlig die hele skepping met die strale van wonders,
verdryf die dwaling van die afgode
verlig die gelowiges en verbly almal.
Want daar hy God op aarde behaag het,
het hy die genadegawe ontvang om tekens te doen en almal te genees
waar hy,volkome lig, by die Drie-eenheid staan
en sonder ophou vir ons almal bid.

Sinaksarion

Op die 26ste van vandeesmaand die Gedagtenis aan ons Regverdige Vader
Porfirios, Biskop van Gaza.

Verse.        O wie sou Porfirios kon verbygaan en oortref,
              ook al het hy uit die lewe heengegaan?

              Op die 26ste het die aarde die lyk van Porfirios verberg.

Op dieselfde dag die Gedagtenis aan die Heilige Martelares Fotiní, die Samaritaanse
vrou, met wie Christus in gesprek was by die put, en aan hulle wat saam met haar
was.

Op dieselfde dag is die Heilige Foto, haar suster, deur die swaard vervolmaak.

Op dieselfde dag is haar ander suster Fotis vervolmaak toe sy aan twee bome
vasgemaak en in twee verdeel is.

Op dieselfde dag is die Heilige Paraskewí, haar ander suster, deur die swaard
vervolmaak.

Op dieselfde dag is die Heilige Kyriakí, haar ander suster, deur die swaard
vervolmaak.

Op dieselfde dag is die Heilige Martelaar Joses, die seun van die Heilige Fotiní, deur
die swaard vervolmaak.

Op dieselfde dag is die Heilige Fotinos, haar ander seun, deur die swaard
vervolmaak.

Op dieselfde dag is die Heilige Sebastianos, die Hertog, deur die swaard
vervolmaak.

Deur hul heilige gebede, o God, ontferm u oor ons. Amen.

Eksapostilarion – Toon 3            (Ἐπεσκέψατο ἡµᾶς)

Toe jy die wêreld verlaat het, Porfirios,
                                         4


het jy jou baie besittings uitgestrooi,
en hulle wat deur dwaling vertrooi is,
het jy deur apostoliese wonders bymekaargemaak.
Maar bid, o Vader, dat u dienaars gered mag word.

Theotokion – Toon 3       (Ἐπεσκέψατο ἡµᾶς)

Ná God hoop ons op u, o Alonbevlekte,
en ons is saam met Christus wat uit u voortgekom het, gekruisig.
Behoed ons deur u gebede tot Hom,
sodat ons tot aan die einde geen aanstoot gee nie.

Die res van die Mettediens en die Wegsending
