          Oktoig Toon 2 vir Weeksaande - Sondagaand Vesperdiens
By "Heer, ek het U aangeroep”:
Stigiere vir die Heer
Laat my dink aan bekering,
gee aan my nederige siel die verlange na berou;
wek my uit die slaap van vreeswekkende hardvogtigheid,
verdryf die donkerheid van luiheid,
en hef die duisternis van wanhoop op
sodat ek, armsalige,
my hoof kan oplig en U, o Woord, aankleef,
en wandel volgens u wil.

O Christus, wat alleen versoenlik is,
goedhartige Woord, enige oppergoeie en lankmoedige,
ek val voor U neer, ek bid U innig;
smekend roep ek toe U: “Ek het gesondig,
red my, red my, die Verlorene, in u goedhartigheid,
sodat ek met danksegging mag uitroep:
O Here, skenk my vergewing
en ek sal in u goedheid wandel.”

Alles wat ek in woorde en dade en begeertes teen U gesondig het,
bely ek nou alles, vertel ek U alles, my God;
want ek het die dag deurloop, die hele tyd,
maar het die nag vol boosheid bereik;
daarom val ek voor U neer terwyl ek roep:
“My Meester, Meester en Heiland, ek het gesondig;
vergewe en red my.”

Stigiere vir die Ligaamlose Magte

Kom, laat ons die prinse van die Engele met geestelike liedere prys,
want as leiers van al die Liggaamlose kore,
word hulle die Hoofaanvoerders sowel as Aartsengele genoem;
want Gabriël is die heerser oor genade,
en die prins van Aartsengele, Migaél,
word erken as die bevelvoerder van die wet, profete en Moses.
en hulle vóór Moses.

Wees gegroet, ligbaken van die Liggaamlose Kragte,
wees gegroet, Hoofaanvoerder van die onstoflike koor,
ingewydene in en hoof boodskapper van die onuitspreeklike misteries van
God,
alsalige Migaél,
ooggetuie van die dinge daar bo.
Ons smeek jou om hulle wat hul toevlug tot jou neem,
te red van alle moeilikhede en gevare.
Want ons almal bied jou aan die Here


                                      1
as ons edele beskermer.

Wees gegroet, Aanvoerder van die Engele,
ingewydene in die onuitspreeklike misteries en dienaar van God;
verhewe prins van die Liggaamlose Kore,
allerglorieryke Gabriël;
want jy het as bedienaar
van vreeswekkende misteries van die geheime, mistieke raad verskyn;
want jy het vir ons verlossing gekom om vooraf vir ons
die uiterste Selfvernedering van God teenoor die mensdom te verkondig.

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Theotokion

Wanneer ek die uur van ondersoek in gedagte hou,
sidder ek by die herinnering aan die menigte van my oortredinge.
Wat sal ek ter verdediging sê?
Hoe sal ek die toekomende skande ontvlug,
nadat ek so verdorwe gelewe het?
Daarom roep ek met hete trane tot u, o Maagd:
“Was die onreinheid van my siel af,
u wat Christus, die reine pêrel, gebaar het,
en red my.”

Apostiga van Ootmoed

Soos die Verlore Seun het ek teen U gesondig, o Heiland.
Aanvaar my waar ek my bekeer, o Vader,
en ontferm U oor my, o God.

Vers 1       Ek het my oë opgeslaan tot U wat in die hemel woon. Kyk, soos
             die oë van die knegte is op die hande van hul meesters, soos
             die oë van ‘n diensmaagd is op die hande van haar meesteres,
             so is ons oë op die Here ons God, totdat Hy Hom oor ons
             ontferm.

Ek roep tot U met die stem van die Tollenaar,
o Christus my Verlosser.
Reinig my soos vir hom,
en ontferm U oor my, o God.

Vers 2       Ontferm U oor ons, Here, ontferm U oor ons, want ons is meer
             as versadig van veragting, meer as versadig is ons siel; laat
             daar smaad wees vir hulle wat gedy en veragting vir die
             trotsaards.

Vir die Martelare



                                      2
Daar hulle geen behae gehad het in aardse genot nie,
is die Oorwinnaars die hemelse goeie dinge waardig geag,
en het hulle medeburgers van die Engele geword.
O Here, ontferm U deur hul gebede oor ons en red ons.

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Theotokion

Poort wat op mistieke wyse verseël is,
waardeur niemand mag gaan nie,
geseënde Maagd Theotokos,
ontvang ons bedes
en bring dit na u Seun en God,
sodat Hy ons siele deur u mag red.




                                         3
                  Oktoig Toon 2 - Maandagaand Vesperdiens
By "Heer, ek het U aangeroep":
Stigiere vir die Heer

O Christus, enige sonder sonde,
enige lankmoedige, enige bron van goedheid,
sien my benouenis, sien my beproewing
en vee al die letsels van my wonde weg;
en red u dienaar in u barmhartigheid;
sodat wanneer ek die wolke van wanhoop ver van my verdryf het,
ek U mag verheerlik,
U, my allergoeie Heiland.

Kyk, o my ellendige siel en aanskou jou dade,
hoe volkome onheilig hulle is;
aanskou, helaas, jou naaktheid, en jou afsondering,
want jy staan op die punt om van God en die Engele geskei te word
en in foltering sonder einde gewerp te word.
Wees waaksaam, wek jouself, maak gou en roep uit:
“Ek het gesondig, o Heiland,
skenk my vergifnis en red my.”

Ek het my liggaam gruwelik besoedel,
ek het my siel en hart met bose gedagtes bederf;
ek het al my sintuie gewond,
ek het my oë ontheilig, my ore bevlek,
my tong met woorde besoedel,
en ek het alles wat skandelik is in my.
Daarom val ek voor U neer en roep:
“Meester Christus, ek het gesondig,
ek het gesondig.
Vergewe my en red my.”

Stigiere vir die Voorloper

Maak gou; red my van versoekinge, glorieryke Profeet van die Heer
so smeek ek jou;
want tevergeefs het die wrede demone
wat die stryd teen my voer teen my opgeruk,
terwyl hulle die siel van jou dienaar soos ‘n arme mossie probeer wegruk.
Moet my nie vir altyd verlaat nie, o alsalige,
maar laat hulle liewer weet dat jy my toevlug is.

Alheilige loot van ‘n onvrugbare moeder,
Salige blom van die woestyn,
lieflike swaeltjie, soetstemmige nagtegaal, goue duif,
maak my immeronvrugbare, ellendige siel met goeie dade vrugbaar
sodat dit ‘n aar mag voortbring
wat honderdvoudig dra, o geseënde,


                                      4
en jou lof deur God geïnspireer mag bring.

Verlos my, so smeek ek jou, o Voorloper,
van die ewige vuur, duisternis sonder lig en nood,
en alle beproewinge, alle mishandeling, en alle benouenis,
en toon my, wat self deur my oortredinge veroordeel word,
deur jou gebede as deelgenoot van die wat gered is, o salige,
daar waar die kore van die heiliges hulle bevind
en waar daar onuitspreeklike vreugde is.

Eer aan die Vader en aan die Seun en aan die Heilige Gees,
nou en altyd en tot in ewigheid. Amen.

Theotokion

Beproewinge en vreeslike aanvalle,
en hartstogte van allerlei aard
teister my ellendige siel, o Jongvrou
wat die huwelik nie geken het nie,
Moeder van Christus God.
Verskyn aan my as loods in die lewenssee
en laat die storm bedaar wat my bedreig,
en lei my na ‘n kalm hawe van bekering en verfrissing
as iemand wat sy toevlug tot u heilige beskutting neem.

Apostiga van Ootmoed

Soos die Verlore Seun het ek teen U gesondig, o Heiland.
Aanvaar my waar ek my bekeer, o Vader,
en ontferm U oor my, o God.

Vers 1       Ek het my oë opgeslaan tot U wat in die hemel woon. Kyk, soos
             die oë van die knegte is op die hande van hul meesters, soos
             die oë van ‘n diensmaagd is op die hande van haar meesteres,
             so is ons oë op die Here ons God, totdat Hy Hom oor ons
             ontferm.

Ek roep tot U met die stem van die Tollenaar,
o Christus my Verlosser.
Reinig my soos vir hom,
en ontferm U oor my, o God.

Vers 2       Ontferm U oor ons, Here, ontferm U oor ons, want ons is meer
             as versadig van veragting, meer as versadig is ons siel; laat
             daar smaad wees vir hulle wat gedy en veragting vir die
             trotsaards.

Vir die Martelare



                                      5
Terwyl die heilige Martelare vir ons bid
en Christus se lof besing,
word alle dwaling beëindig
en die mensegeslag deur geloof gered.

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Theotokion

Op u stel ek al my hoop,
o Moeder van die lig;
bewaar my onder u hoede.




                                       6
                   Oktoig Toon 2 - Dinsdagaand Vesperdiens
By "Heer, ek het U aangeroep":
Stigiere vir die Kruis

O Heiland, toe U aan die Kruis vasgespyker is,
is die son, toe dit dit aanskou, uit vrees vir U verdonker
en die voorhangsel van die Tempel geskeur,
die aarde geskud en so ook die rotse uit angs gesplyt
omdat hulle nie die krag gehad het
om hul Skepper uit eie wil aan die Boom te sien ly
en deur wetteloses bespot te word nie.

Die al-bose slang is volkome op die aarde neergewerp,
totaal verslaan, en het as aaklige karkas daar gelê
toe U aan die Boom verhef is, o Mensliewende.
Adam word van die vloek bevry
en hy wat voorheen veroordel is, word gered.
Daarom smeek ook ons, red ons,
ontferm U oor almal
en maak ons u Koninkryk waardig.

U aanvaar veroordeling, enige Koning,
wat die heelal met u koms gaan oordeel;
terwyl U ‘n doringkroon dra, o mensliewende Heiland,
en die doring van bedrog deur u krag met wortel en al uittrek,
en die kennis van u goedhartigheid plant
in almal wat met geloof u kruisiging vereer.

Ander stigiere,vir die Theotokos

Rykdom van die bedelaars, vreugde en toevlug van armes, en hoop van wese
is u, o Meesteres,
en ons verheerlik u terwyl ons in beproewing uitroep:
“Heilige der heilige,
kom red nou u dienaars van alle aanvalle van demone,
vreeslike straf en ewige verdoemenis.

Waarlik, die menigte van my oortredinge verswelg my hoof, o Reine Maagd,
my ongeregtighede het grootliks vermenigvuldig,
en ek, die ellendige en onverbeterde,
het ondraaglike en tallose laste bekom.
Deur u vurige gebede, kom dan nou en red my,
o enige verbetering van sondaars.

Soos na ‘n hawe haas ek my tot u heilige beskerming, o reine Maagdelike
Moeder,
en ek smeek u:
wees medelydend, verwerp my, u dienaar, nie,
maar verlos my van my teenswoordige beproewing,


                                        7
want u is van nature medelydend.
Moeder van die allerhoogste God,
waar u sonder ophou vir ons intree,
red u dienaars van alle moeilikhede.

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Kruistheotokion

 O reine Maagd,
toe u die ryp druiwetros waarmee u sonder verbouing swanger was aan die
Boom sien hang,
het u Hom met geweeklaag beween en uitgeroep:
“My kind, laat drup die mos
 waardeur al die dronkenskap van die hartstogte weggeneem mag word
 en toon u goedhartigheid, o Weldoener,
 deur my wat U gebaar het.”

Apostiga vir die Kruis

Red my, o Christus die Heiland
deur die krag van die Kruis,
U wat Petrus in die die see gered het,
en ontferm U oor my, o God.

Vers 1        Ek het my oë opgeslaan tot U wat in die hemel woon. Kyk, soos
              die oë van die knegte is op die hande van hul meesters, soos
              die oë van ‘n diensmaagd is op die hande van haar meesteres,
              so is ons oë op die Here ons God, totdat Hy Hom oor ons
              ontferm.

U het die Boom van u Kruis as ‘n boom van lewe geopenbaar,
o Christus ons God, aan ons wat in U glo;
en daardeur het U hom vernietig wat die mag van die dood besit het
en ons wat deur sonde gedood is, lewend gemaak.
En daarom roep ons tot U:
Weldoener van almal, Here, eer aan U.

Vers 2        Ontferm U oor ons, Here, ontferm U oor ons, want ons is meer
              as versadig van veragting, meer as versadig is ons siel; laat
              daar smaad wees vir hulle wat gedy en veragting vir die
              trotsaards.

Vir die Martelare

Die kore van die Martelare het hulle teen die tiranne verset en gesê:
“Ons is soldate van die Koning van die magte.
Selfs al vernietig julle ons deur vuur en marteling,
sal ons nie die krag van die Drie-eenheid verloën nie.”

                                         8
Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Kruistheotokion

Na u baie pyn verduur het deur die kruisiging van u Seun en God,
het u, o Onbevlekte,
met trane en weeklae gekreun:
“O wee, my soetste Kind, hoe ly U onregverdiglik,
U wat die aardgeborenes sedert Adam wil verlos
Daarom smeek ons u met geloof, o alheilige Maagd,
laat Hom barmhartigheid aan ons betoon.




                                     9
                 Oktoig Toon 2 - Woensdagaand Vesperdiens
By "Heer, ek het U aangeroep":
Stigiere vir die Apostels

Toe die Woord op aarde verskyn, heilige Apostels,
is julle as basuine beskou;
julle het sy verlossing aan almal geopenbaar
en volke byeengebring na die geïnspireerde Geloof
en die vestings van dwaling verbrysel.
Daarom het julle, o saliges, waarlik die eer en krone van oorwinning waardig
ontvang.

Skares Engele wat hulle waarlik verheug,
het daar Bo hande geklap
toe hulle sien hoe die heilige Dissipels
 die vleeswording van die Here met vrymoedigheid verkondig
en tot almal uitroep:
“Dit is ons God wat voor alle tye Is;
Hy het vrywillig vlees aangeneem,
en tog sit Hy op die troon saam met die Vader
en is Hy gelyk in eer aan die Goddelike Gees.”

Vissers van die hele bewoonde wêreld,
red spoedig my siel
wat gevang is deur die hoek van die liste van die vyand,
en red my wat nou in die gevaar van wanhoop verkeer
terwyl julle my die krag gee, heilige Apostels,
om die vrugte van bekering te dra,
sodat ek nie die vuur van die hel sal ervaar nie,
maar waardig bevind sal word vir die Koninkryk van die hemel.

Ander stigiere, vir die Heilige Nikolaas

Omring deur ‘n menigte versoekings,
deur die golwe van die die lewe omsingel,
verdrinkend in ‘n deining van probleme
en deur my droefhede rondgegooi,
stel ek al my hoop op jou, vader Nikolaas;
skenk my deur jou gebede bevryding van alle gevare, o Salige,
deur jou smekinge tot jou Meester.

Ek word deur 'n donker wolk van wanhoop en mis van benouing bedek,
beproewing op beproewing teister my,
terwyl vrees vir gevare my in besit neem.
Ek smeek jou, red my, geseënde van God,
want ek roep jou as my beskermer aan,
en stuur my jou hulp, Vader, waar ek jou aanroep.

Daar jy genade van God ontvang het,


                                       10
skenk jy genesinge aan almal wat hul toevlug tot jou beskerming neem,
heilige Nikolaas.
Want jy het die ongeneeslike hartstogte van die demone op die vlug laat
slaan,
terwyl jy almal deur jou gebede genees.
Daarom smeek ook ons jou:
Tree vir ons by die Here in
sodat hulle wat jou lof besing
van alle kwaad gered mag word.

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Theotokion

U is die hele krag van ons lewe en ons toevlug, onbevlekte Moeder.
U is die bystand van almal wat u lof besing.
Mag hulle wat grootpraat teen u dienaars nie op u beskerming reken nie;
want u is as beskermer by God gegee.
O Meesteres, laat dan nie na u om u dienaars te red nie.

Apostiga vir die Apostels

U het die name van die hoofapostels in die bewoonde wêreld groot gemaak, o
Heiland.
Hulle het die onuitspreeklike misteries van die hemel leer ken,
hulle het genesings geskenk aan hulle op aarde,
en net hulle skaduwees het die hartstogte genees.
Die een wat ‘n visser was, het wonders gedoen;
die een wat ‘n Jood was, het die dogmas van genade geleer.
Skenk ons deur hulle, o Goedhartige, u groot barmhartigheid

Vers 1       Ek het my oë opgeslaan tot U wat in die hemel woon. Kyk, soos
             die oë van die knegte is op die hande van hul meesters, soos
             die oë van ‘n diensmaagd is op die hande van haar meesteres,
             so is ons oë op die Here ons God, totdat Hy Hom oor ons
             ontferm.

Ons, teen wie stryd van alle kante gevoer word
vanweë ons onregverdige dade
en wat ons toevlug neem tot U wat waarlik God is,
bied U die woorde van u Dissipels wanneer hulle sê:
“Red ons, Meester, ons vergaan.”
Toon ook nou, so smeek ons, aan ons vyande
dat U u volk beskerm
en, deur die gebede van die Apostels,
red hulle uit gevaar,
terwyl U hul sondes deur u groot goedheid oorsien,
Here, eer aan U.



                                     11
Vers 2        Ontferm U oor ons, Here, ontferm U oor ons, want ons is meer
              as versadig van veragting, meer as versadig is ons siel; laat
              daar smaad wees vir hulle wat gedy en veragting vir die
              trotsaards.

Vir die Martelare

Groot is die heerlikheid wat julle deur geloof verwerf het, o Heiliges!
Want julle het nie net die vyand oorwin toe julle gely het nie,
maar ook na die dood dryf julle geeste uit;
julle genees die swakkes, o Geneeshere van siele en liggame.
Bid tot die Here om Hom oor ons siele te ontferm.

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Theotokion

U beskerm almal wat hul toevlug met geloof tot u magtige hand neem, o
Goeie;
want ons sondaars, wat onder baie foute gebuk gaan,
het geen ander voortdurende voorbidder as u by God
in gevare en beproewinge, Moeder van die allerhoogste God.
Daarom val ons voor u neer:
“Verlos u dienaars van alle rampspoed.”




                                       12
                 Oktoig Toon 2 – Donderdagaand Vesperdiens
By "Heer, ek het U aangeroep":
Stigiere vir die Kruis

O Heiland, toe U aan die Kruis vasgespyker is,
is die son, toe dit dit aanskou, uit vrees vir U verdonker
en die voorhangsel van die Tempel geskeur,
die aarde geskud en so ook die rotse uit angs gesplyt
omdat hulle nie die krag gehad het
om hul Skepper uit eie wil aan die Boom te sien ly
en deur wetteloses bespot te word nie.

Die al-bose slang is volkome op die aarde neergewerp,
totaal verslaan, en het as aaklige karkas daar gelê
toe U aan die Boom verhef is, o Mensliewende.
Adam word van die vloek bevry
en hy wat voorheen veroordel is, word gered.
Daarom smeek ook ons, red ons,
ontferm U oor almal
en maak ons u Koninkryk waardig.

Toe die wettelose U, die lewe van almal, aan ‘n boom gehang het, o Heiland,
het die hele skepping van vrees gebewe,
is die paleise van die Hel en die mag van die dood heeltemal deur u
Goddelike mag vernietig.
Toe het ook die voorvader Adam met vreugde tot U uitgeroep:
“Eer aan u selfvernedering, o Mensliewende.”

Ander stigiere vir die Theotokos

Aanvaar die gebede van u smekelinge, o Reine,
en skenk ons fonteine van trane,
sodat ons die vlekke van ons oortredinge kan afwas, o Al-onskuldige,
en die vlam van ewige en allerbittere vuur kan blus.
Want u vervul die versoeke van hulle wat u, die Moeder van die Meester, met
hul hele hart aanroep.

Deur ‘n storm van teenstrydige gedagtes en die golwe van die lewe geteister,
heen en weer geslinger deur tugtelose geeste van die verskriklike heerser van
hierdie wêreld,
roep ek tot u, o Maagd:
“Haas u om my te red van die gevare wat my vashou”,
sodat ek u magtige dade met ‘n dankbare hart aan al die gelowiges mag
verkondig,
o deur God begenadigde.

O reine Meesteres,



                                        13
sien my swakheid en die verdriet van my armsalige siel en die kwelling van
my hart aan,
en verstrooi die raad van die onsigbare vyande
wat my aanval en ‘n vreeswekkende stryd teen my voer.
Want u wat aan God geboorte gegee het,
kan verlossing verleen aan hulle wat in lewensgevaar verkeer.

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Kruistheotokion

“O, u goedheid!
O, u goedhartigheid wat die verstand te bowe gaan!
O, u groot lankmoedigheid en geduld,
o Woord wat voor alle ewigheid is!”
het die Maagd jammerend uitgeroep.
“Hoe was U wat onsterflik is, bereid om te sterf?
Groot is die misterie wat ek sien;
Nietemin, ek vereer u lyding wat U uit vrye wil verduur het.”

Apostiga vir die Kruis

Red my, o Christus die Heiland
deur die krag van die Kruis,
U wat Petrus in die die see gered het,
en ontferm U oor my, o God.

Vers 1        Ek het my oë opgeslaan tot U wat in die hemel woon. Kyk, soos
              die oë van die knegte is op die hande van hul meesters, soos
              die oë van ‘n diensmaagd is op die hande van haar meesteres,
              so is ons oë op die Here ons God, totdat Hy Hom oor ons
              ontferm.

U het die Boom van u Kruis as ‘n boom van lewe geopenbaar,
o Christus ons God, aan ons wat in U glo;
en daardeur het U hom vernietig wat die mag van die dood besit het
en ons wat deur sonde gedood is, lewend gemaak.
En daarom roep ons tot U:
Weldoener van almal, Here, eer aan U.

Vers 2        Ontferm U oor ons, Here, ontferm U oor ons, want ons is meer
              as versadig van veragting, meer as versadig is ons siel; laat
              daar smaad wees vir hulle wat gedy en veragting vir die
              trotsaards.

Vir die Martelare.

Die oorwinnaars wou nie aardse genot hê nie
en is daarom vir hemelse goeie dinge waardig bevind

                                         14
en het mede-burgers van die Engele geword.
Here, ontferm U oor ons deur hul gebede en red ons.

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Kruistheotokion
 O reine Maagd,
toe u die ryp druiwetros waarmee u sonder verbouing swanger was aan die
Boom sien hang,
het u Hom met geweeklaag beween en uitgeroep:
“My kind, laat drup die mos
 waardeur al die dronkenskap van die hartstogte weggeneem mag word
 en toon u goedhartigheid, o Weldoener,
 deur my wat U gebaar het.”




                                    15
Oktoig Toon 2 - Vrydagaand Vesperdiens

By "Heer, ek het U aangeroep":
Stigiere vir die Heer

Wanneer U, o Christus,
met die heilige Engele in heerlikheid kom om die heelal te oordeel,
wanneer almal naak voor U staan om te verdedig wat hulle gedoen het,
reken my dan by u skape, o Woord,
terwyl U my losmaking van al die oortredinge skenk
waardeur ek my in my lewe besondig het.

Verbreek die koorde van my hartstogte,
droog die verrotting van my siel op, o enige Mensliewende,
gee my trane van berou, verlig my verdonkerde hart,
red my, bid ek U, van moeilikheid, die storm van vyandelike rampspoed
en van versoekings van velerlei aard,
van die verskriklike vyand en die heerser van die wêreld.

Dink na, my siel, oor daardie verskriklike uur van die oordeel,
wanneer vrees die hele skepping sal aangryp
en die Allerhoogste gaan sit op die ondraaglike troon
en rekenskap eis van alles wat ons gedoen het;
maak gou, versoen jou met die Regter van almal en roep uit:
Ek het teen U gesondig, Here, red my!

Ander stigiere, vir die Theotokos

Sedert my jeug volkome verslaaf aan skandelike hartstogte en groot
liederlikheid
het ek dit wat na God se beeld is heeltemal swart gesmeer
en ek vrees, algepresene, die komende oordeel,
wanneer ek voor u Seun en God moet staan.
Gee my dan nou voor die einde, o reine,
reiniging van my hartstogte en losmaking van oortredinge.

Ek bewe wanneer ek dink aan die regterstoel, o reine,
die ewige straf van die vuur,
die onverbiddelike vonnis,
die gekners van die tande
en die woestheid van die wurm wat nie slaap nie, o Al-onskuldige.
Daarom smeek ek u met droefheid van hart, o Maagd,
om my te verlos van die vreeswekkende veroordeling.

Wanneer my siel op die punt staan om met geweld van my liggaam se
ledemate geskei te word,
staan dan aan my sy en verstrooi die rade van my onliggaamlike vyande
en verbrysel die tande van hulle wat my meedoënloos wil insluk,
sodat ek ongehinderd


                                       16
tussen die heersers van die duisternis wat in die lug staan, mag deurgaan,
o Bruid van God.

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Theotokion
Die skadu van die Wet het verbygegaan toe die Genade gekom het:
Want soos die brandende braambos nie uitgebrand het nie,
het u as maagd gebaar,
en het maagd gebly.
In plaas van die vuurkolom
het die Son van Geregtigheid opgegaan
en in plaas van Moses:
Christus, die Verlossing van ons siele.

Apostiga vir die Martelare
Terwyl die heilige Martelare vir ons bid
en Christus se lof besing,
word alle dwaling beëindig
en die mensegeslag deur geloof gered.

Vers. Wonderbaar is God in sy heiliges, die God van Israel sal self sy volk
      krag en sterkte gee; lofwaardig is God.

Die kore van die Martelare het hulle teen die tiranne verset en gesê:
“Ons is soldate van die Koning van die magte.
Selfs al vernietig julle ons deur vuur en marteling,
sal ons nie die krag van die Drie-eenheid verloën nie.”

Vers. Wat die heiliges in sy land betref, Hy het sy hele wil wonderbaar onder
      hulle gemaak.

Groot is die heerlikheid wat julle deur geloof verwerf het, o Heiliges!
Want julle het nie net die vyand oorwin toe julle gely het nie,
maar ook na die dood dryf julle geeste uit;
julle genees die swakkes, o Geneeshere van siele en liggame.
Bid tot die Here om Hom oor ons siele te ontferm.

Vers   Salig is hulle wat U uitgekies en aangeneem het.

Vir die Dooies

Soos ‘n blom wat verwelk,
en soos ‘n droom wat verbygaan,
so so word elke mens na liggaam en siel geskei;
maar wanneer die basuin sy stem laat hoor,
sal al die dooies, soos met ‘n aardbewing, opstaan


                                       17
en U tegemoetgaan, o Christus God;
Op daardie dag, o Christus ons Meester,
gee aan die siele van u dienaars wat U van ons weggeneem het
‘n plek in die tente van u Heiliges.

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Theotokion.

Op u stel ek al my hoop,
o Moeder van die lig;
bewaar my onder u hoede.




                                    18
