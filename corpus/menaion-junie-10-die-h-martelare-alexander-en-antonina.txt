                                          1


Menaion Junie 10 Die Heilige Martelare Alexander en Antonina.

Die Veranderlike vir die Vesperdiens

By “Heer, ek het U aangeroep…” sing ons die volgende stigiere.

Toon 1       (Πανεύφημοι Μάρτυρες)

Die twee stryders, die Heilige Alexander en Antonina,
ryk aan die verligting van die Drie-eenheid,
het baie dapper gestry
en allerlei folteringe om Christus ontwil verduur.
Nou bid hulle tot Hom
dat ons siele vrede en sy groot barmhatigheid geskenk mag word.

O Aleerwaardige Antonina,
jy het duidelik ‘n dubbele kroon ontvang,
vir jou reinheid en jou stryd,
toe jy vóór jou stryd en weer ten tyde van jou worstelinge,
die vyande se listighede oorwin het.
Smeek Christus
dat ons siele vrede en sy groot barmhartigheid geskenk mag word.

Hoewel julle aan ‘n houtpaal verhef is,
jul hande afgekap,
julle deur fakkels gebrand
en deur die plat kant van die swaard geslaan,
saam in die diepste kuil gegooi is
en eindelik daar jul salige einde ontvang het,
o bewonderenswaardige Oorwinnaars,
het julle die God van almal nie verloën nie.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Theotokion – Toon 1        (Πανεύφηµοι Μάρτυρες)

O Alheilige Jonkvrou deur God begenadig,
alheilige heiligdom van God,
wyer as die hemele en heiliger as die Gerubim,
seën my denke en verlig die oë van my hart,
skenk my deur u welgevallige bemiddeling
die vergifnis van my oortredinge, vra ek u.

Of die Kruistheotokion (op Dinsdag- en Donderdagaande)

Toon 1 (Πανεύφηµοι Μάρτυρες)

Toe die Maagd u onregverdige doding sien, o Christus,
het sy in bitter smart tot U uitgeroep:
                                           2


“My liefste Kind, hoe ly U so onregverdiglik?
Hoe hang U aan die Boom,
U wat die hele aarde bo die waters opgehang het?
Laat my, u Moeder en u diensmaagd nie alleen agter nie,
o Weldoener ryk aan barmhartigheid, bid ek U.”

Apolitikion – Toon 4       (Οἱ Μάρτυρές σου Κύριε)

 U martelare, o Here, het deur hul worstelstryd
‘n kroon van onsterflikheid van U, ons God, verwerf,
want met u krag het hulle die tiranne onttroon
en die kragtelose vermetelheid van demone verbreek.
Red ons siele, o Christus God, deur hul smekinge.

Die Veranderlike vir die Mettediens

Kathisma van die Heiliges – Toon 1       (Τὸν τάφον σου Σωτὴρ)

Daar die twee wonderbare, eerwaardige Oorwinnaars
dapper die vuur van folteringe verduur het,
staan hulle in heerlikheid by die Drie-eenheid
en bid hulle dat genade, barmhartigheid en versoening van oortredinge
gegee mag word aan hulle wat in die gees hul glorieryke gedagtenis vier.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Theotokion – Toon 1        (Τὸν τάφον σου Σωτὴρ)

O Alheilige Maagd, die hoop van Christene,
wat God bo die verstand en rede gebaar het,
smeek sonder ophou saam met die Magte daar bo
dat Hy vergewing van sondes en verbetering van lewe mag gee
aan ons almal wat u altyd met liefde en geloof verheerlik.

Of die Kruistheotokion (op Woensdag- en Vrydagoggende)

Theotokion – Toon 1        (Τὸν τάφον σου Σωτὴρ)

Toe die die onbevlekte ooilam
die Lam en Herder dood aan die kruishout sien hang,
het sy moederlik gekerm en geweekla en gesê:
“Hoe kan ek u selfvernedering wat bo die rede uitstyg, verduur, my Seun,
asook u vrywillige lyding, o God wat alle goedheid te bowe gaan?”

Kontakion van die Heiliges – Toon 4      (Ἐπεφάνης σήµερον)

Laat ons, die gelowiges,
die lofwaardige gedagtenis
van die Martelare wat voortgestraal het, vier,
                                              3


dit getrou besing en met kennis uitroep:
“U is die steun van Martelare, o Christus.”

Sinaksarion

Op die 10de van vandeesmaand die Gedgatenis aan die Stryd van die Heilige
Martelare Alexander en Antonina.

Verse.        Alexander en Antonina het die kuil as ‘n bootjie beskou
              wat hulle na vreugde voer.

              Op die 10de het Antonina haar lot in brandende pik verduur.

Op dieselfde dag die Gedagtenis aan die Heilige Hiëromartelaar Timótheüs, biskop
van Prussa.

Op dieselfde dag die Gedagtenis aan ons Heilige Vader Canides.

Op dieselfde dag die Gedagtenis aan die Heilige Theofanes en Pansemne.

Op dieselfde dag die Gedagtenis aan die Heilige biskop Apollo en Alexios Biskop
van Bithinië.

Deur hul heilige gebede, o God, ontferm U oor ons. Amen.

Vir die Eksapostilaria en Apostiga van die Lofpsalms, die gesange uit die Oktoig.

Die res van die Mettediens en die Wegsending.
