                                      1


Menaion Desember Sondag voor Kersfees:

Die Vesperdiens

Verse by “Heer, ek het U aangeroep”

Ons sing vier Stigiere van die Opstanding in die Toon van die Week, en
daarna:

Toon 1

Al-onskuldige Maagd, lewende paleis van God,
u het Hom wat nie deur die hemel omvat word nie, in u omvat.
Bo alle begrip sal u Hom in die grot baar,
wat arm en vlees geword het,
sodat Hy my kan vergoddelik en ryk maak,
vir my wat arm geword het
deur die versugting na die genot van die bitterste spys.

Op die bevel van die keiser
word U uit medelye met u dienaars ingeskryf,
en kom U om vryheid, lewe en vergifnis te skenk, o Lankmoedige,
aan u ondankbare dienaars,
wat u verlossende Geboorte vereer,
U wat gekom het om ons siele te red.

Die onskuldige Alheilige
het die onbegryplike geboortegewing
wat die ordes van die natuur nuutgemaak het, oordink
en tot haar Seun uitgeroep:
“My allergeliefde Kind,
ek is verbyster oor die groot geheimenis,
hoe ek geboorte skenk
maar deur u krag steeds ‘n maagd bly,
U wat alles deur u wil gemaak het.”

Toon 8

Terwyl ons vandag die gedagtenis van die voorvaders vier,
laat ons, o gelowiges, Christus die Bevryder prys
wat hulle onder al die volke groot gemaak het,
die Here wat getrou sonderlinge wonders gedoen het;
want Hy is sterk en magtig
en het ons uit hulle ‘n septer van mag getoon:
Dit is Maria die reine diensmaagd van God wat alleen geen man geken het
nie,
uit wie Christus die bloeisel voortgekom het,
Hy wat die lewe vir almal laat opbloei het,
die kostelose saligheid en die ewige Verlossing.
                                     2



Terwyl hulle hul in die dou van die Gees verheug,
het God se Jongelinge soos in motreën te midde van die vlam gewandel
en op mistieke wyse daarin die Drie-eenheid
en die vleeswording van Christus voorafgebeeld.
En omdat hulle wyse manne was,
het hulle deur die geloof die krag van die vuur geblus.
En wat Daniël die regverdige betref,
hy is bewys as iemand wat die bekke van leeus toestop.
Waar U deur hul smekinge gesmeek word, o Mensliewende,
verlos ons van die onblusbare,ewige vuur,
en maak ons waardig om u hemelse koninkryk te ontvang.

Toe u troue Heilige Jongelinge
soos in dou in die vlammende vuuroond was,
het hulle op mistieke wyse u koms uit die Maagd voorafgebeeld,
wat ons verlig het sonder om ons te verbrand.
En Daniël, wat wonderbaar was onder die Profete,
het u Goddelike wederkoms helder vooraf bekend gemaak
wanneer hy uitroep en verklaar:
Ek het gekyk totdat die trone reggesit is,
en ‘n Regter gaan sit het,
en daar was ‘n rivier van vuur daarby.
Mag ons, Christus ons Meester, deur hul smekinge daarvan verlos word,

Eer aan die Vader en aan die Seun en aan die Heilige Gees.

Toon 6

Daniël, die man van begeertes, het U gesien, o Here,
die Steen wat sonder hande gekap is
en het voorspel dat U sonder saad as kind gebore sou word,
o Woord , wat uit die Maagd vlees aangeneem het,
die onveranderlike God en Redder van ons siele.

Nou en altyd en tot in ewigheid. Amen.

As Theotokion die Dogmatikon in die Toon van die Week

Na die Intog, O Blye Lig, die Prokimenon van die dag, die volgende
Skriflesings:


Diaken*      Wysheid.

Leser        Die lesing uit die Boek Genesis (14:14-20)

Diaken*      Laat ons aandag gee.
                                        3


Toe Abram hoor dat sy neef as gevangene weggevoer is, het hy sy dienaars
wat in sy huis gebore is, getel, drie honderd en agtien, en hulle tot by Dan
agtervolg, en hy het hulle in die nag aangeval, hy en sy dienaars saam met
hom, en hulle verslaan en hulle agtervolg tot by Hoba wat links van
Damaskus lê. En hy het al die ruitery van Sodom teruggebring, en ook sy
neef Lot en al sy goed teruggebring; en ook die vroue en die volk. Ná sy
terugkoms van die oorwinning op Kedor-Laómer en die konings wat saam met
hom was, het die koning van Sodom uitgetrek hom tegemoet na die dal Sawe,
dit is die Koningslaagte. En Melgisédek, die koning van Salem, wat 'n priester
van God, die Allerhoogste, was, het brood en wyn gebring en hom geseën en
gesê: “Geseënd is Abram deur God, die Allerhoogste, wat die hemel en aarde
geskape het. En geseënd is God, die Allerhoogste, wat u vyande in u hand
gegee het.”

Diaken*       Wysheid.

Leser         Die lesing uit die Boek Deuteronomium (1:8-11, 15-17)

Diaken*       Laat ons aandag gee.

En Moses het vir die seuns van Israel gesê: “Kyk, Ek het die land aan julle
oorgegee; gaan in en neem die land in besit wat ek aan julle vaders Abraham,
Isak en Jakob met 'n eed beloof het om dit aan hulle te gee en aan hulle
nageslag ná hulle. En ek het met julle in dié tyd gespreek en gesê: ‘Ek sal
julle alleen nie kan dra nie. Die Here julle God het julle vermenigvuldig; en kyk,
julle is vandag soos die sterre van die hemel in menigte. Mag die Here, die
God van julle vaders, by julle byvoeg duisend maal soveel as wat julle is, en
julle seën soos Hy vir julle gesê het!’ Toe het ek uit julle wyse en kundige en
ervare manne geneem en hulle aangestel om oor julle te heers, owerstes oor
duisend en owerstes oor honderd en owerstes oor tien en leermeesters vir
julle regters.
En ek het in dié tyd aan julle regters bevel gegee en gesê: ‘Neem julle broers
in verhoor en oordeel regverdig tussen 'n man en sy broer en die vreemdeling
wat by hom is. Julle mag in die gereg nie partydig wees nie; julle moet klein
sowel as groot aanhoor; julle mag niemand ontsien nie, want die gereg is die
saak van God.’”

Diaken*       Wysheid.

Leser         Die lesing uit die Boek Deuteronomium (10:14-21)

Diaken*       Laat ons aandag gee.

Moses het vir die seuns van Israel gesê: “Kyk, aan die Here jou God behoort
die hemel, ook die hoogste hemel, die aarde en alles wat daarin is. Maar die
Here het jou vaders gekies om hulle lief te hê, en Hy het julle, hulle nageslag
ná hulle, uit al die volke uitverkies, soos dit vandag is. Besny dan die voorhuid
van julle hart en verhard julle nek nie verder nie. Want die Here julle God is
die God van die gode en die Here van die here; die grote, magtige en
indrukwekkende God wat die persoon nie aansien en geen geskenk aanneem
                                      4


nie; wat reg verskaf aan die vreemdeling en die wees en die weduwee, en die
vreemdeling liefhet, sodat Hy hom brood en klere gee. Die Here jou God sal jy
vrees, Hom alleen sal jy dien en Hom sal jy aanhang en by sy Naam sweer.
Hy is jou roem, en Hy is jou God wat hierdie groot en heerlike dinge wat jou
oë gesien het, aan jou gedoen het.”

Litie

Die stigier van die Heilige van die Kerk/Klooster en daarna

Eer aan die Vader en aan die Seun en aan die Heilige Gees.

Toon 1

Die beroemde Profete, weerligstrale van Godspraak,
is tot in ewigheid salig.
Hulle het die woorde van die Gees geoes
en die onverklaarbare geboorte van Christus aan almal verkondig.
Hulle het buitengewoon wonderbare lewens geleef
en hul doel op regverdige wyse bereik.

Nou en altyd en tot in ewigheid. Amen.

Hoor, o Hemel, en gee ag, o aarde:
want kyk, die Seun en Woord van God die Vader,
kom voort om gebore te word
uit die Maagd wat geen ervaring van ‘n man het nie,
deur die welbehae van Hom wat Hom sonder hartstog verwek het,
en met die medewerking van die Heilige Gees.
Berei jou voor, o Bethlehem, open die poort, o Eden,
Want Hy Wat Is, word wat Hy nie was nie,
en die formeerder van die hele skepping word geformeer,
Hy wat die wêreld sy groot barmhartigheid skenk.


Verse by Apostiga: die Stigiere van die Opstanding in die Toon van die Week.

Eer aan die Vader en aan die Seun en aan die Heilige Gees.

Toon 2

Verheug julle, geëerde Profete,
wat die fondamente van die Wet van die Here goed gelê het,
en deur geloof geopenbaar is as standvastige en onwrikbare suile.
Julle is waarlik as die tussengangers van Christus se nuwe verbond getoon
Omdat julle dan in die hemel opgeneem is,
bid tot Hom om vrede aan die wêreld en aan ons siele verlossing te skenk

Nou en altyd en tot in ewigheid. Amen.
                                      5


Toon 2

Die tyd vir ons verlossing nader.
Maak gereed, o grot!
Die Maagd nader om geboorte te skenk.
Verheug jou en wees bly, Bethlehem, land van Juda,
want ons Here het uit jou opgekom.
Luister, berge en heuwels en omstreke van Judea
want Christus kom om die mens wat Hy geskape het, te red
want Hy is Mensliewend.

Ons sing die Opstandingsapolitikion in die Toon van die Week

Apolitikion – Toon 2

Groot is die oorwinnings van die geloof.
In die fontein van vuur, soos by die water van rus,
het die drie heilige Jongelinge hulle verheug,
en die profeet Daniël is as ‘n herder van leeus, soos van skape, getoon.
Red ons siele, o Christus God, deur hulle smekinge.

Die Mettediens

Die Kanons van die Opstanding, Vaders en die Voorbereidende Fees van
Kersfees (moet nog vertaal word).

Na die Derde Ode, die Ipakoï

Toon 8

‘n Engel het die vuuroond van die Jongelinge bedou,
maar nou het hy die weeklag van die vroue verhinder, deur te sê:
“Waarom bring julle mirre?
Wie soek julle in die graf?
Christus God het opgestaan,
want Hy is die lewe en verlossing van die mensegeslag.”

Die Kontakion - Toon 1

Verheug jou, Bethlehem; maak jou gereed, Efrata.
Want kyk, die ooilam wat die groot Herder dra in haar skoot,
staan op die punt om geboorte te gee.
Die Goddraende Vaders verheug hulle
nou dat hulle Hom aanskou,
en besing saam met die herders
die Maagd wat 'n Kind voed.

Ikos
                                     6


By die aanskou van die stralende glans van u geboortegewing, o Maagd,
verheug Abraham die vriend van God hom, asook Isak die gevierde, en Jakob,
en die ganse koor van heiliges deur God versamel. Hulle het die skepping
gebring om u te ontmoet met heuglike woorde. Want u is as bron van vreugde
vir almal geopenbaar, toe u in u skoot Hom ontvang het wat eens in Babilon
gesien is waar Hy bo alle begrip die Jongelinge wat onregverdig in die
vuuroond gewerp is, bewaar het sonder dat hulle verbrand het. Daarom hef
hulle ‘n lied aan tot Hom wat in die hande van die jong vrou gesien word, en
besing hulle die Maagd wat hom voed.

Sinaksarion

Op dieselfde dag die Sondag voor die Geboorte van Christus, is ons deur ons
Heilige Goddraende Vaders opdrag gegee om die gedagtenis te vier van
almal wat God van ouds af behaag het, vanaf Adam tot by Josef die verloofde
van die Hoogheilige Theotokos, volgens die geslagsregister, soos die
Evangelis Lukas dit geskiedkundig aangeteken het. So ook van die Profete en
Profetesse.

Die gedagtenis aan die Eersgeskapenes, Adam en Eva.

Die gedagtenis aan die regverdige Abel, die seun van Adam.

Die gedagtenis aan die regverdige Set, die seun van Adam.

Die gedagtenis aan die regverdige Enos, die seun van Set.

Die gedagtenis aan die regverdige Kenan, die seun van Enos.

Die gedagtenis aan die regverdige Mahaláleël, die seun van Kenan.

Die gedagtenis aan die regverdige Jered, die seun van Mahaláleël.

Die gedagtenis aan die regverdige Henog, die seun van Jered.

Die gedagtenis aan die regverdige Metúsala, die seun van Henog.

Die gedagtenis aan die regverdige Lameg, die seun van Metúsala.

Die gedagtenis aan die regverdige Noag, die seun van Lameg.

Die gedagtenis aan die regverdige Sem, die seun van Noag.

Die gedagtenis aan die regverdige Jafet, die seun van Noag.

Die gedagtenis aan die regverdige Arpágsad, die seun van Sem.

Die gedagtenis aan die regverdige Kainan, die seun van Arpágsad.

Die gedagtenis aan die regverdige Sela, die seun van Kainan.
                                      7



Die gedagtenis aan die regverdige Heber, deur wie die Jode Hebreërs
genoem is.

Die gedagtenis aan die regverdige Peleg, die seun van Heber.

Die gedagtenis aan die regverdige Rehu, die seun van Peleg.

Die gedagtenis aan die regverdige Serug, die seun van Rehu.

Die gedagtenis aan die regverdige Nahor, die seun van Serug.

Die gedagtenis aan die regverdige Tera, die seun van Nahor.

Die gedagtenis aan die regverdige patriarg Abraham, die seun van Tera.

Die gedagtenis aan die patriarg Isak, die seun van Abraham.

Die gedagtenis aan die patriarg Jakob, die seun van Isak.

Die gedagtenis aan die patriarg Ruben, die seun van Jakob.

Die gedagtenis aan die patriarg Simeon, die seun van Jakob.

Die gedagtenis aan die patriarg Levi, die seun van Jakob.

Die gedagtenis aan die Patriarg Juda, die seun van Jakob, uit wie se stam
Christus gebore is.

Die gedagtenis aan die patriarg Sebulon, die seun van Jakob, wie se stam by
die see gewoon het.

Die gedagtenis aan die patriarg Ísaskar, die seun van Jakob, wie se stam die
grond bewerk het.

Die gedagtenis aan die patriarg Dan, die seun van Jakob, wie se stam die
stam van Rigters was.

Die gedagtenis aan die patriarg Gad, die seun van Jakob, wie se stam
geplunder word en wat plunder.

Die gedagtenis aan die patriarg Aser, die seun van Jakob, wie se stam ryk
was in koringlande.

Die gedagtenis aan die aan die patriarg Naftali, die seun van Jakob, wie se
stam ‘n groot menigte geword het.

Die gedagtenis aan die patriarg Josef, seun van Jakob, wie se stam wat
wonderlik glorieryk en beroemd was.
                                     8


Die gedagtenis aan die patriarg Benjamin, die seun van Jakob, wie se stam
eens wreedaardig was maar saggeaard geword het.

Die gedagtenis aan Peres en Joktan, die tweeling, die seuns van Juda die
patriarg.

Die gedagtenis aan Hesron, die seun van Peres.

Die gedagtenis aan Ram, die seun van Hesron.

Die gedagtenis aan Ammínadab, die seun van Ram.

Die gedagtenis aan Nagson, die seun van Ammínadab.

Die gedagtenis aan Salmon, die seun van Nagson.

Die gedagtenis aan Boas, die seun van Salmon.

Die gedagtenis aan Obed, die seun van Boas by Rut.

Die gedagtenis aan Isai, die seun van Obed.

Die gedagtenis aan Koning Dawid, die seun van Isai.

Die gedagtenis aan koning Salomo, die seun van koning Dawid.

Die gedagtenis aan koning Rehábeam, die seun van Salomo.

Die gedagtenis aan koning Abía, die seun van Rehábeam.

Die gedagtenis aan koning Asa, die seun van Abía.

Die gedagtenis aan koning Jósafat, seun van Asa.

Die gedagtenis aan koning Joram, die seun van Jósafat.

Die gedagtenis aan koning Ussía, seun van Joram.

Die gedagtenis aan koning Jotam, die seun van Ussía.

Die gedagtenis aan koning Agas, die seun van Jotam.

Die gedagtenis aan koning Hiskía, die seun van Agas.

Die gedagtenis aan koning Manasse, die seun van Hiskía.

Die gedagtenis aan koning Amon, die seun van Manasse.

Die gedagtenis aan koning Josía, die seun van Amon.
                                      9


Die gedagtenis aan koning Jójagin, die seun van Josía.

Die gedagtenis aan Siáltiël, die seun van Jójagen.

Die gedagtenis aan Serubbábel, wat weer die tempel in Jerusalem opgerig
het toe dit afgebrand het.

Die gedagtenis aan Abíud, die seun van Serubbábel.

Die gedagtenis aan Éljakim, die seun van Abíud.

Die gedagtenis aan Asor, die seun van Éljakim.

Die gedagtenis aan Sadok, die seun van Asor.

Die gedagtenis aan Agim, die seun van Sadok.

Die gedagtenis aan Elíud, die seun Agim.

Die gedagtenis aan Eleásar, die seun van Elíud.

Die gedagtenis aan Mattan, die seun van Eleásar.

Die gedagtenis aan Jakob, die seun van Mattan.

Die gedagtenis aan Josef, die Verloofde, die seun van Jakob.

Die gedagtenis aan die regverdige Melgisédek.

Die gedagtenis aan die regverdige Job.

Die gedagtenis aan die profeet Moses, en Hur en Aäron die priesters.

Die gedagtenis aan Josua, die seun van Nun.

Die gedagtenis aan die heilige profeet Samuel.

Die gedagtenis aan die heilige profeet Natan.

Die gedagtenis aan die heilige profeet Daniël.

Die gedagtenis aan die heilige Drie Dienaars.

Die gedagtenis aan die regverdige Sara, die vrou van Abraham.

Die gedagtenis aan die regverdige Rebekka, die vrou van Isak.

Die gedagtenis aan die regverdige Lea, die eerste vrou van Jakob.

Die gedagtenis aan die regverdige Ragel, die tweede vrou van Jakob.
                                     10



Die gedagtenis aan die regverdige Asenat, die vrou van Josef die al-skone.

Die gedagtenis aan die regverdige Miriam, die suster van Moses.

Die gedagtenis aan die regverdige Debora, wat Israel geoordeel het.

Die gedagtenis aan die regverdige Rut.

Die gedagtenis aan die regverdige weduwee van Sarfat, na wie Elía gestuur
is.

Die gedagtenis aan die regverdige Sunamitiese vrou, wat aan Elísa herberg
gegee.

Die gedagtenis aan die regverdige Judit, wat Holofernes gedood het.

Die gedagtenis aan die regverdige Ester, wat Israel van die dood bevry het.

Die gedagtenis aan die regverdige Hanna, die moeder van die profeet Samuel.

Die gedagtenis aan die regverdige Susanna.

Deur hul heilige gebede, o God, ontferm U oor ons en red ons. Amen.


Eksapostilarion

Toon 2

Die uitverkore Patriarge en Vaders voor die Wet,
Abraham, Isak en Jakob,
het deur geloof soos sterre gestraal.
Want al die Profete en Regverdiges is soos ligtende fakkels deur hulle
aangesteek
en het die ganse skepping wat in duisternis verkeer het,
met die strale van eerwaardige profesie verlig.

Verheug jou Bethlehem en berei jou voor, Efrata,
Want die Theotokos kom om op onuitspreeklike wyse
in die grot en krip aan God geboorte te skenk.
O vreeswekkende misterie:
die Goddelike Geboorte waarvan Abraham, Isak en Jakob,
al die Patriarge, asook sterwelinge en Engele,
nou die luisterryk die voorbereidende fees vier.

Lofsange

Vier Stigiere van die Opstanding in die Toon van die Week en vier van die
Heilige Vaders.
                                     11


Toon 5

Verhef jou stem, o Sion, heilige stad van God,
en verkondig noukeurig die heilige gedagtenis van die Vaders
en vereer saam met Abraham, ook Isak en die gevierde Jakob.
Kyk, saam met Juda en Levi verheerlik ons Moses die Grote en Aäron die
heerlike
en vier ons saam met Dawid ook Josua en Samuel.
Terwyl ons die voorbereidende fees,
die Goddelike lof van Christus met geïnspireerde gesange vier,
vra ons om die goedheid te ontvang
van Hom wat die wêreld sy groot barmhartigheid skenk.

Vers: Lofwaardig is U, Here, die God van ons Vaders.

Kom, o Elia wat eens in ‘n vurige strydwa van God gery het,
asook Elisa; verheug julle saam met Hiskia en Josia.
O twaalf Profete deur God geïnspireer,
doen saam ‘n koordans tydens die Geboorte van die Verlosser
en sing gesange, al julle Regverdiges.
O allersalige Jongelinge,
wat die vlam van die vuuroond met die dou van die Gees geblus het,
bid vir ons en smeek Christus
dat ons siele sy groot barmhartigheid gegee mag word.

Vers: Want Hy is regverdig in alles wat Hy teenoor ons gedoen het.

Die Maagd Theotokos wat van ouds af in die gesegdes van die Profete
verkondig is,
het op aarde verskyn,
sy wat die wyse Patriarge en die menigte Regverdiges verkondig.
Saam met hulle dans ook die sieraad van vroue,
Sara, Rebekka en Ragel,
saam met Hanna en die glorieryke Miriam van Moses.
Saam met hulle verheug die eindes van wêreld hulle
en die hele skepping vier fees,
want God kom om in die vlees gebore te word
en die wêreld sy groot barmhartigheid te skenk.

Eer aan die Vader en aan die Seun en aan die Heilige Gees.

Toon 8

Die versamelde leerstellinge van die Wet
openbaar die Goddelike Geboorte van Christus in die vlees
aan hulle wat voor die Wet die Genade verkondig het,
aangesien hulle deur geloof bo die Wet verhewe was.
Daarom het hulle aan die siele wat in die Doderyk vasgehou word,
verkondig dat dit deur die Opstanding die bron van bevryding van bederf is.
O Here, eer aan U.
                                     12


Nou en altyd en tot in ewigheid. Amen.

U is hooggeseënd, o Maagd Theotokos,
want deur Hom wat uit u vlees aangeneem het,
is die doderyk gevange geneem,
Adam teruggeroep, die vloek gedood,
Eva bevry, die dood gedood,
en is ons lewend gemaak.
Daarom roep ons lofprysend uit:
Geseënd is U, Christus ons God,
wat daarin ‘n welbehae gehad het, eer aan U!

Die Groot Doksologie en wat daarop volg.
