                                      1


                     DIE DIENS VAN DIE PROTHESIS

                       Gebed van die Selebrante
                       (Die Diens van die “Kairos”)

Na die 6de ode van die kanon (of meer gebruiklik, tydens die sing van die
kathismata van Mette) kom die priester en die diaken by die sydeure uit en
maak een buiging voor die Troon waarna hulle voor die geslote Heilige Deure
kom en drie buigings maak, terwyl elkeen afsonderlik sê:

             O God, reinig my sondaar en wees my barmhartig. (drie maal)

Daarna sê die diaken in 'n gedempte toon:

             Seën, meester.

Priester     Geseënd is ons God, immer, nou en altyd en tot in ewigheid.

Diaken       Amen.

Priester     Eer aan U, Christus ons God, eer aan U.

             Hemelse Koning, Trooster, Gees van die Waarheid,
             alomteenwoordig en met Wie alles vervul is,
             Skatkis van die goeie en Gewer van lewe,
             kom woon in ons,
             suiwer ons van alle onreinheid,
             en red ons siele, o Goeie.

Diaken       Heilige God, Heilige Magtige, Heilige Onsterflike, ontferm U oor
             ons. (drie maal)

             Eer aan die Vader en aan die Seun en aan die Heilige Gees,
             nou en altyd en tot in ewigheid. Amen.

             Alheilige Drie-eenheid, ontferm U oor ons.
             Here, reinig ons van ons sondes.
             Meester, vergeef ons ons oortredinge.
             Heilige, besoek en genees ons swakhede,
             om u Naams ontwil.

             Here, ontferm U. Here, ontferm U. Here, ontferm U.

             Eer aan die Vader en aan die Seun en aan die Heilige Gees,
             nou en altyd en tot in ewigheid. Amen.

             Onse Vader, wat in die hemele is,
             laat u naam geheilig word.
             Laat u koninkryk kom.
                                        2

              Laat u wil geskied
              soos in die hemel net so ook op die aarde.
              Gee ons vandag ons daaglikse brood
              en vergeef ons ons skulde
              soos ons ook ons skuldenaars vergewe
              en lei ons nie in versoeking nie,
              maar verlos ons van die Bose.

Priester     Want aan U behoort die Koninkryk en die krag en die heerlikheid,
             aan die Vader en die Seun en die Heilige Gees, nou en altyd en
             tot in ewigheid. Amen.

Priester     Wees ons barmhartig, o Here, wees ons barmhartig, want by
             gebrek aan enige verweer is, offer ons, sondaars, U as Meester
             hierdie smeekgebed: Wees ons barmhartig.

Diaken        Eer aan die Vader en aan die Seun en aan die Heilige Gees.

              Here, wees ons barmhartig, want in U het ons ons vertroue
              gestel; wees nie baie toornig teenoor ons nie, en dink nie aan
              ons oortredinge nie, maar sien ook nou op ons neer, daar U
              goedhartig is, en verlos ons van ons vyande; want U is ons God,
              en ons is u volk. Ons almal is die werk van u hande, en ons roep
              u naam aan.

Priester      Nou en altyd en tot in ewigheid. Amen.

              Open vir ons die poort van goedhartigheid (en hy open die
              gordyn van die Heilige Deure), o geseënde Theotokos;
              waar ons ons hoop op u gestel het, mag ons nie afdwaal nie;
              mag ons deur u uit teëspoed gered word,
              want u is die verlossing van die Christengeslag.

Diaken        Here, ontferm U. (twaalf maal)

En hulle vereer die heilige ikone terwyl hulle sê,

by die ikoon van Christus:

              Ons vereer u vlekkelose ikoon, o Goeie,
              waar ons om vergifnis van oortredinge vra, o Christus God.
              Want deur u wil het dit U behaag om die Kruis in die vlees te
              bestyg,
              sodat U hulle wat U geskape het uit die slawerny van die vyand
              kon red.
              Daarom roep ons U dankbaar toe:
              U het alles met vreugde vervul, ons Redder, toe U gekom het
              om die wêreld te red.

by die ikoon van die Theotokos:
                                       3

              Daar u ‘n bron van goedhartigheid is,
              maak ons waardig om medelye te ontvang, o Theotokos;
              sien ‘n volk aan wat gesondig het; toon soos altyd u mag;
              want terwyl ons op u hoop, roep ons “Verheug u”,
              soos Gabriël, die hoofaanvoerder van die
              liggaamlose magte, dit eens gedoen het.

by die ikoon van die Voorloper:

              Die gedagtenis van die Regverdiges word met lofliedere gevier,
              maar die getuienis van die Here is genoeg vir jou, o Voorloper;
              want jy het geblyk om waarlik eerbiedwaardiger as selfs die
              Profete te wees,
              aangesien dit aan jou gegun is om in lopende water Hom te
              doop wat hulle verkondig het.
              Daarom het jy, na jy vir die waarheid gestry het,
              jou verheug om die goeie tyding selfs aan dié in die doderyk
              bekend te maak;
              dat God in die vlees verskyn het,
              dat Hy die sonde van die wêreld wegneem
              en ons sy groot barmhartigheid skenk.

By die ikoon van die heilige tempel, die apolitikion daarvan.

Hulle gaan staan weer voor die Heilige Deure en die diaken sê:

              Laat ons bid tot die Heer. Here, ontferm U.

Die priester buig sy hoof en bid hierdie gebed:

              O Here, strek u hand uit u heilige woonplek uit tot my, en
              versterk my vir u diens wat voor hande lê, sodat ek sonder
              veroordeling voor u ontsagwekkende regterstoel mag staan, en
              die bloedlose heilige diens mag volbring. Want aan U behoort
              die Koninkryk en die krag en die heerlikheid tot in ewigheid.

Diaken        Amen.

Priester      Eer aan U, o God, ons hoop, eer aan U.

Diaken        Eer aan die Vader en aan die Seun en aan die Heilige Gees,
              nou en altyd en tot in ewigheid. Amen.

              Here, ontferm U. Here, ontferm U. Here, ontferm U.

              Seën, heilige meester.

Priester      Mag Christus ons ware God, deur die gebede van sy al-
              onbevlekte, al-onskuldige, heilige Moeder, van die heilige,
              glorieryke en alomgeëerde Apostels, van ons vader onder die
                                        4

              heiliges (Basilios die Grote, aartsbiskop van Caesarea, wat die
              hemel openbaar het, of: Johannes Chrysostomos, aartsbiskop
              van Konstantinopel), wie se goddelike Liturgie ons gaan vier,
              van die heilige N. (van die kerk), van die heilige N. (van die dag),
              wie se gedagtenis ons vier, en al die Heiliges, Hom oor ons
              ontferm en ons red, want Hy is ‘n goeie en mensliewende en
              barmhartige God.

              Deur die gebede van ons heilige vaders, Here Jesus Christus
              ons God, ontferm U oor ons en red ons.

Diaken        Amen.

Nadat hulle deur die hoof te buig vergifnis van die volk gevra het, gaan
hulle deur die sydeure die Heiligdom binne, terwyl elkeen afsonderlik sê:

              Ek sal ingaan in u huis, ek sal my neerbuig na u heilige tempel,
              in u vrees. (Ps. 5:6)

Nadat hulle drie buigings voor die Heilige Tafel gemaak het, soen die priester
die Heilige Evangelieboek en die Heilige Tafel, terwyl die diaken slegs die
Heilige Tafel soen.

Die Gebede by die aantrek van die Kledy

Daarna, nadat elkeen sy stigarion geneem het, buig hulle drie maal in die
rigting van die Ooste, terwyl hulle sê:

              O God, reinig my sondaar en wees my barmhartig. (drie maal)

Die diaken hou sy kledy in sy hande, terwyl hy die priester nader en sê:

              Seën, meester, die stigarion en die orarion.

Die priester seën dit en sê:

              Geseënd is ons God, immer, nou en altyd en tot in ewigheid.

Diaken        Amen.

Die diaken soen die hand van die priester en trek sy kledy aan, terwyl hy
elke kledingstuk soen en sê,

by die stigarion:

              My siel sal bly wees in die Here, want Hy het my met die mantel
              van heil beklee, en my met die kleed van vreugde omhul. Soos
              vir ‘n bruidegom het Hy vir my ‘n hooftooisel opgesit, en soos ‘n
              bruid het Hy my met skoonheid versier. (Jes. 61:10)
                                          5

by die orarion:

                 Elkeen wat onder julle groot wil word, moet julle dienaar wees.
                 (Mk. 10:43)

by die regter-epimanikion:

                 U regterhand, o Here, is verheerlik deur krag. U regterhand, o
                 Here, het die vyande verpletter. En in die volheid van u
                 heerlikheid het U die teenstanders verbrysel. (Exodus 15:6-7)

by die linker-epimanikion:

                 U hande het my gemaak en my gevorm. Maak my verstandig en
                 ek sal u gebooie leer. (Ps. 118:73)

Dan gaan hy na die wasbak en was sy hande terwyl hy sê:

                 Ek sal my hande in onskuld was en rondom u altaar gaan, Here,
                 om die stem van u lof te hoor, en om al u wonders te vertel. O
                 Here, ek het die skoonheid van u huis lief, en die woonplek van
                 u heerlikheid. Vernietig nie my siel saam met goddeloses nie, en
                 my lewe saam met manne van bloed nie, in wie se hande
                 ongeregtighede is. Hulle regterhand is vol omkoopgeskenke.
                 Maar ék het in my onskuld gewandel; verlos my, Here, en
                 ontferm U oor my. My voet staan op gelyk grond; in die kerke sal
                 ek U loof, Here. (Ps. 25:6-10)

Hierna gaan hy na die Prothesis en bring die heilige implemente in
gereedheid.

Die priester trek ook sy kledy aan terwyl hy elke kledingstuk seën en soen en
sê,

by die stigarion:

                 My siel sal bly wees in die Here, want Hy het my met die mantel
                 van heil beklee, en my met die kleed van vreugde omhul. Soos
                 vir ‘n bruidegom het Hy vir my ‘n hooftooisel opgesit, en soos ‘n
                 bruid het Hy my met skoonheid versier. (Jes. 61:10)

by die epitragelion:

                 Geseënd is God wat sy genade op sy priesters uitgiet, soos olie
                 op die hoof, wat afloop op die baard, die baard van Aäron, wat
                 afloop op die soom van sy klere. (Ps. 132:2)

by die gordel:
                                       6

              Geseënd is God wat my met krag omgord, en my weg
              onberispelik gemaak het. (Ps. 17:32)

by die regter-epimanikion:

              U regterhand, o Here, is verheerlik deur krag. U regterhand, o
              Here, het die vyande verpletter. En in die volheid van u
              heerlikheid het U die teenstanders verbrysel. (Exodus 15:6-7)

by die linker-epimanikion:

              U hande het my gemaak en my gevorm. Maak my verstandig en
              ek sal u gebooie leer. (Ps. 118:73)

by die epigonation (indien hy die kerklike amp beklee)

              Gord u swaard aan u heup, o Magtige, in u aanvalligheid en u
              skoonheid, en buig u boog en wees voorspoedig en regeer as
              koning, ter wille van waarheid en sagmoedigheid en
              geregtigheid, en u regterhand sal u wonderbaarlik lei. (Ps. 44:3)

by die felonion:

              U priesters, Here, sal met geregtigheid beklee word, en u
              heiliges sal bly wees. (Ps. 131:9).

Ook hy gaan was sy hande terwyl hy sê:

              Ek sal my hande in onskuld was en rondom u altaar gaan, Here,
              om die stem van u lof te hoor, en om al u wonders te vertel. O
              Here, ek het die skoonheid van u huis lief, en die woonplek van
              u heerlikheid. Vernietig nie my siel saam met goddeloses nie, en
              my lewe saam met manne van bloed nie, in wie se hande
              ongeregtighede is. Hulle regterhand is vol omkoopgeskenke.
              Maar ék het in my onskuld gewandel; verlos my, Here, en
              ontferm U oor my. My voet staan op gelyk grond; in die kerke sal
              ek U loof, Here. (Ps. 25:6-10)

DIE VOORBEREIDING VAN DIE KOSBARE GAWES

Hierna gaan hulle na die Prothesis waar hulle drie maal buig en sê:

              O God, reinig my sondaar en wees my barmhartig. (drie maal)

Hierna sê die diaken:

              Seën, meester.

En die priester sê:
                                        7

              Geseënd is ons God, immer, nou en altyd en tot in ewigheid.

Diaken        Amen.

Die priester neem die prosfora, verhef dit saam met die spies en sê:

              Deur u kosbare bloed.
              het U ons losgekoop uit die vloek van die wet,
              Aan die Kruis vasgeslaan en deur die spies deurboor,
              het U die bron van onsterflikheid vir die mensdom geword.
              Ons Verlosser, eer aan U.

Hierna maak hy met die spies die Kruisteken drie-maal oor die seël van die
prosfora , terwyl hy elke keer sê:

              Ter gedagtenis aan ons Here en God en Verlosser, Jesus
              Christus.

Diaken        Immer, nou en altyd en tot in ewigheid. Amen.

Vervolgens steek die priester die spies in die regterkant van die seël (die
linkerkant uit die oogpunt van die priester), waar die IC is, en sny terwyl hy sê:

              Soos ‘n skaap is Hy ter slagting gelei. (Jes. 53:7)

En in die linkerkant (die regterkant uit die oogpunt van die priester), waar die
XC is:

              En soos ‘n vlekkelose lam, stom voor sy skeerder, so maak Hy
              nie sy mond oop nie. (Jes. 53:7)

Aan die bokant:

              In sy vernedering is sy oordeel weggeneem (Jes. 53:8)

Aan die onderkant:

              Wie sal sy geslag beskrywe? (Jes. 53:8)

Diaken        Neem weg, meester.

Die priester verhef die Lam met die spies en sê:

              Want sy lewe word van die aarde weggeneem. (Jes. 53:8)

Hy plaas dit onderstebo op die Pateen (Diskarion).

Diaken        Offer, meester.
                                         8

Die priester offer dit deur 'n kruis diep daarin te kerf met die spies terwyl hy sê

              Geoffer word die Lam van God, wat die sonde van die wêreld
              wegneem, ter wille van die lewe en verlossing van die wêreld.
              (Joh. 1:29)

Hy keer dit weer om sodat die kant met die seël bo is.

Diaken        Steek, meester.

Die priester steek die brood met die spies onder die naam IC en sê:

              Een van die soldate het met ‘n spies in sy sy gesteek, en dadelik
              het daar bloed en water uitgekom. En hy wat dit gesien het, het
              dit getuig, en sy getuienis is waaragtig. (Joh. 19:34)

Die diaken giet die wyn en water in die Heilige Kelk en sê:

              Seën, meester, die heilige eenheid.

En die priester seën dit en sê:

              Geseënd is die eenheid van u heilige dinge, immer, nou en altyd
              en tot in ewigheid. Amen.

Daarna neem hy 'n tweede prosfora (of dieselfde, indien 'n tweede ontbreek)
en sê:

              Ter ere van en gedagtenis aan ons hooggeseënde, glorieryke
              Meesteres, die Theotokos en immermaagd Maria. Aanvaar deur
              haar gebede hierdie offer op u altaar bo die hemele.

Hy sny daaruit die gedeelte van die Theotokos en plaas dit aan die regterkant
van die Lam (aan die linkerkant vanuit die oogpunt van die priester), terwyl hy
sê:

              Die koningin staan aan u regterhand, omhul in ‘n veelkleurige
              gewaad met goud deurweef.

Daarna neem hy 'n derde prosfora (of dieselfde, indien 'n derde ontbreek) en
haal daaruit nege gedeeltes ter ere van die heiliges en plaas dit aan die
linkerkant van die Lam (aan die regterkant vanuit die oogpunt van die priester)
in drie rye van drie, van bo na onder, dit wil sê, die tweede onder die eerste,
die derde onder die tweede, die vierde langs die eerste, die vyfde langs die
tweede, ens., terwyl hy sê,

by die eerste gedeelte:
                                      9

             Ter ere van en gedagtenis aan die groot aanvoerders van die
             engele-leërskare, Michaël en Gabriël, en van al die liggaamlose
             hemelse kragte.

by die tweede gedeelte:

             Die eerbiedwaardige, glorieryke Profeet, Voorloper en Doper,
             Johannes, die heilige, glorieryke profete, Moses en Aäron, Elia
             en Elisa, Dawid en Isai, die drie heilige Jongelinge en Daniël die
             profeet, en al die heilige profete.

by die derde gedeelte:

             Die heilige, glorieryke en alomgeëerde Apostels, Petrus en
             Paulus, die Twaalf en die Sewentig, en al die heilige apostels.

by die vierde gedeelte:

             Ons vaders onder die heiliges, die groot hiërarge en
             ekumeniese leraars, Basilios die Grote, Gregorius die Teoloog
             en Johannes Chrysostomos, Athanasius en Kyrillos, Nikolaas
             van Myra en al die heilige hiërarge.

by die vyfde gedeelte:

             Die heilige protomartelaar en aartsdiaken Stefanus, die heilige
             grootmartelare Joris die segetekendraer, Dimitrios die
             Mirrestromende, Theodorus die Rekruut en Theodorus die
             Bevelvoerder, van die priestermartelare Haralambos en
             Eleftherios en alle heilige martelare en martelaresse.

by die sesde gedeelte:

             Ons heilige en Goddraende vaders, Antonius, Efthymios,
             Sabbas, Onoufrios, Athanasius van Athos, en alle heilige manne
             en vroue.

by die sewende gedeelte:

             Die heilige, wonderdoenende onbaatsugtiges Kosmas en
             Damianos, Kyros en Johannes, Panteleimon en Hermolaos, en
             alle heilige onbaatsugtiges.

by die agste gedeelte:

             Die heilige en regverdige Voorouers van God, Joachim en Anna,
             en van die heilige N. (van die dag), wat ons vandag gedenk.

by die neënde gedeelte:
                                      10

             Ons vader onder die heiliges Johannes Chrysostomos,
             aartsbiskop van Konstantinopel, (of: Basilios die Grote,
             aartsbiskop van Caesarea, wat die hemel openbaar het) en al
             die heiliges. Besoek ons deur hulle gebede, o God.

Daarna neem hy gedeeltes uit die prosfora vir die lewendes en plaas dit aan
die onderkant van die Lam, aan die regterkant (aan die linkerkant vanuit die
oogpunt van die priester) en sê:

             Dink, mensliewende Meester, aan aan alle ortodokse biskoppe,
             ons pous en patriarg, N., ons vader en aartbiskop, N., die
             eerbiedwaardige priesterskap, die diakonaat in Christus, en alle
             gewydes en monnike-ordes.

Dan gedenk hy die biskop wat hom wat hom gewy het, indien hy nog lewe,
en al die lewendes oor wie se name hy beskik en voeg by:

             En al ons broers wat U deur u goedhartigheid tot gemeenskap
             met U geroep het, mensliewende Meester.

Vervolgens neem hy gedeeltes vir die ontslapenes en plaas dit aan die
onderkant van die Lam, aan die linkerkant (aan die regterkant vanuit die
oogpunt van die priester) en sê:

             Ter gedagtenis en om die vergifnis van sondes van die salige en
             ewiggedenkwaardige stigters van hierdie heilige kerk.

En hy gedenk die biskop wat hom gewy het, indien hy ontslaap het, en al die
ontslapenes oor wie se name hy beskik, en voeg by:

             En al ons ortodokse vaders en moeders en broers en susters
             wat in die hoop op die opstanding tot die ewige lewe in
             gemeenskap met U ontslaap het, mensliewende Here.

Die diaken gedenk ook soveel van die lewendes en die ontslapenes as wat hy
wil.

Laastens neem die priester 'n gedeelte vir homself en plaas dit by die
gedeeltes van die lewendes en sê:

             Dink, Here, ook, aan my, onwaardige, en vergewe my alle
             oortredings, opsetlik sowel as onopsetlik.

Daarna neem die diaken die wierookvat en plaas wierook daarin en sê vir die
priester:

             Seën, meester, die wierook.

En die priester seën dit en sê die wierookgebed:
                                      11

             O Christus ons God, ons offer U wierook as 'n welriekende
             geestelike geur. Aanvaar dit op u altaar bo die hemele, en stuur
             die genade van u alheilige Gees daarvoor oor ons neer.

Die diaken bewierook die Asterisk en sê:

             Vestig, meester.

Die priester plaas die Asterisk op die Pateen en sê:

             Deur die Woord van die Here is die hemele gevestig en deur die
             Gees van sy mond hulle hele leër. (Ps. 32:6)

Die diaken bewierook die eerste bedekking en sê:

             Beklee met majesteit, meester.

Die priester bedek die Heilige Pateen daarmee en sê:

             Die Here is koning; Hy het Hom met majesteit beklee. Die Here
             het Hom met krag beklee en omgord. (Ps.92:1)

Die diaken bewierook die tweede bedekking en sê:

             Bedek, meester.

Die priester bedek daarmee die Heilige Kelk en sê:

             U heerlikheid het die hemele bedek, o Christus, en die aarde is
             vol van u lof. (Hab. 3:3)

Die diaken bewierook die Aer en sê:

             Beskut, meester.

Die Priester bedek beide die heilige dinge en sê:

             Beskut ons in die skadu van u vleuels; verdryf van ons alle
             vyande en teenstanders; maak ons lewe vreedsaam, Here,
             ontferm U oor ons en u wêreld en red ons siele, want U is goed
             en mensliewend. (vgl. Ps. 16:8)

Diaken       Seën, meester.

Die priester neem die wierookvat en bewierook die Prothesis terwyl hy drie
maal sê:

             Geseënd is ons God, wat daarin 'n welbehae het. Eer aan U.

Die diaken voeg elke keer by:
                                      12

              Immer nou en altyd en tot in ewigheid. Amen.

Daarna sê die diaken:

              Vir die aanbieding van die kosbare gawes, laat ons bid tot Heer.
              Here, ontferm U.

En die priester bid

DIE GEBED VAN DIE AANBIEDING

              O God, ons God, wat die hemelse Brood, die voedsel van die
              hele wêreld, ons Here en God, Jesus Christus, gestuur het as
              Redder en Verlosser en Weldoener, om ons te seën en te heilig:
              Seën U self hierdie offergawe en aanvaar dit op u altaar bo die
              hemele. Dink aan hulle wat dit gebring het en hulle vir wie hulle
              dit gebring het, want U is goed en mensliewend, en bewaar ons
              sonder veroordeling in die diens van u goddelike misteries.

              Want geheilig en verheerlik is u aleerbiedwaardige en verhewe
              Naam, van die Vader en die Seun en die Heilige Gees, nou en
              altyd en tot in ewigheid. Amen.

Hierna doen hy die wegsending deur te sê:

              Eer aan U, Christus God, ons hoop, eer aan U.

Diaken        Eer aan die Vader en aan die Seun en aan die Heilige Gees,
              nou en altyd en tot in ewigheid. Amen.

              Here, ontferm U. Here, ontferm U. Here, ontferm U.

              Seën, vader.

Die priester doen die kort wegsending:

              Mag Christus ons ware God, deur die gebede van sy al-
              onbevlekte, al-onskuldige, heilige Moeder, van ons vader onder
              die heiliges Johannes Chrysostomos, aartsbiskop van
              Konstantinopel (of: Basilios die Grote, aartsbiskop van
              Caesarea, wat die hemel openbaar het) en al die heiliges, Hom
              oor ons ontferm en ons red, want Hy is goed en mensliewend.

              Deur die gebede van ons heilige vaders, Here Jesus Christus
              ons God, ontferm U oor ons.

Diaken        Amen.
                                       13

Nadat hulle drie buigings gemaak het, soen hulle die Heilige Gawes; die
priester die Heilige Pateen, die Heilige Kelk en die kruis op die Aer, en die
diaken die onderste deel van die Aer.

DIE INLEIDING TOT DIE GODDELIKE LITURGIE

Na die wegsending van die Prothesis bewierook die diaken (of die priester)
die Prothesis, die Heilige Tafel en, vanaf die Heilige Deure, die ikone en die
volk, en nogmaals die Heilige Tafel, terwyl hy die volgende troparia saggies
sê:

              In die graf met die liggaam,
              en in die onderwêreld met die siel as God,
              in die Paradys saam met die rower,
              en op die troon saam met die Vader en die Gees was U,
              o Christus, die Onomskryfbare, wat alles vervul.

              Eer aan die Vader en aan die Seun en aan die Heilige Gees.

              U graf is lewebringend, waarlik skoner as die Paradys,
              meer glansryk as enige koninklike saal bewys,
              o Christus, die bron van ons opstanding.

              Nou en altyd en tot in ewigheid. Amen.

              Wees bly, o geheiligde, goddelike woonplek van die
              Allerhoogste.
              Want deur u, o Theotokos, is vreugde gegee aan hulle wat roep:
              Geseënd is u onder vroue, o al-onskuldige Meesteres.

Hierna kom hulle voor die Heilige Tafel, en sê die diaken:

              Die is tyd vir die Here om te handel. (Ps. 118:126)

              Seën, vader.

Die priester seël sy hoof en sê:

              Geseënd is ons God, immer, nou en altyd, en tot in ewigheid.

Diaken        Amen. Bid vir my, vader.

Priester      Mag die Here u voetstappe rig tot elke goeie werk. (vgl. 2 Tim.
              2:21).

Diaken        Dink aan my, vader.

Priester      Mag die Here God aan u dink in sy Koninkryk, immer, nou en
              altyd, en tot in ewigheid.
                                       14

Hierna hef die priester sy hande op en sê:

              Hemelse Koning, Trooster, Gees van die Waarheid,
              alomteenwoordig en met Wie alles vervul is,
              Skatkis van die goeie en Gewer van lewe,
              kom woon in ons,
              suiwer ons van alle onreinheid,
              en red ons siele, o Goeie.

Beide maak dan drie buigings terwyl hulle sê:

              Eer aan God in die hoogste hemele, en vrede op aarde, in die
              mense 'n welbehae. (Luk. 2:14) (drie maal)

              Here, U sal my lippe open, en my mond sal u lof verkondig. (Ps.
              50:17) (twee maal)

Die priester soen die Heilige Evangelieboek en die Heilige Tafel, terwyl die
diaken die Heilige Tafel en die hand van die priester soen. En so begin hulle
die Goddelike Liturgie.

Indien die priester sonder 'n diaken dien, sê hy slegs:

              Geseënd is ons God...Hemelse Koning...Eer aan God in die
              hoogste...Here, U sal my lippe...

Nadat hy 'n buiging gemaak het en die Heilige Evangelieboek sowel as die
Heilige Tafel gesoen het, begin hy die Goddelike Liturgie.
     15




  DIE DIENS
    VAN
DIE PROTHESIS
16
