                                          1


Menaion Maart 21 Ons H. Vader Jakobus, Biskop en Belyder
Die Veranderlike vir die Vesperdiens
Toon 2                (Ὅτε ἐκ τοῦ ξύλου σε νεκρὸν)
Deur die gedruis van die wêreld te ontvlug, o alsalige,
het jy jou gees in onversteurbaarheid bewaar,
om nie deur die verwarring en golwe van die lewe
rond te dwaal en rond te swerf nie,
maar om met verlange
te reik en op te sien na die hemelse Meester,
na die weldoener van almal, o bewonderenswaardige Jakobus.

Jy het jou lewe buite die wanorde van die wêreld deurgebring, o Vader,
en, deur genade bewaar, vry van die hartstogte geword,
en ná jy deur intense askese met betrekking tot die demone se slagordes
ook met Goddelike stralinge gekroon is,
dans jy vreugdevol saam met die Engele,
wie se lewenswyse sy verwerf het,
om die Almagtige Here.

Jy het buite die wêreld en die vlees gelewe,
bo alles wat gesien kan word,
daar jy die onsigbare heerlikheid oordink
en jou die majesteit en onbegryplike skoonheid
van die hemelse tabernakel voorgestel het.
Daar jy dit nou geniet, o Vader Jakobus,
smeek Christus om hulle te red wat jou met geloof vereer.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Theotokion - Toon 2         (Ὅτε ἐκ τοῦ ξύλου σε νεκρὸν)

U is die blydskap van alle verdruktes,
die beskermer van benadeeldes,
die voedsel van behoeftiges en troos van vreemdelinge,
die staf van blindes en besoeking van ongesteldes,
die skild en 'n verdediging van mishandeldes,
die hulp van wese, o onbevlekte Moeder van die allerhoogste God.
Ons smeek u: haas u om u dienaars te red.

Of die Kruistheotokion (op Dinsdag- en Donderdagaande)

Toon 2       (Ὅτε ἐκ τοῦ ξύλου σε νεκρὸν)

Ná u vele smarte tydens die Kruisiging van u Seun en God verduur het,
het u met trane gekreun, o Onbevlekte, en geweekla:
“Wee my, my allerdierbare Kind!
Hoe ly U so onregverdiglik?
                                          2


Hoe hang U, wat die hele aarde vul, aan ‘n Boom?”
Daarom smeek ons u, Alheilige Maagd,
stem Hom ons genadig.

Apolitikion – Toon 4
O God van ons vaders,
wat altyd volgens u sagmoedigheid teenoor ons optree,
neem nie u barmhartigheid van ons af weg nie,
maar rig ons lewe in vrede deur hulle smekinge.

Die Veranderlike vir die Mettediens
Kathisma ná die Derde Ode van die Kanon (wat nog vertaal moet word)
Toon 3        (Τὴν ὡραιότητα)
Verstom deur die skoonheid van jou leringe,
die glans van jou insigte
en die vervolginge wat jy vir die eerwaardige afbeeldinge verduur het,
eer ons jou tereg, Vader Jakobus,
al-loflike priester van jou Skepper.
Daarom roep ons jou met gesange toe:
Red ons deur jou gebede.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Theotokion – Toon 3
Elkeen haas hom met reg na waar hy gered kan red
en watter ander toevlug is daar soos u, o Theotokos,
wat ons siele behoed.

Of die Kruistheotokion (op Woensdag- en Vrydagoggende)

Toon 3
Daar ons die Kruis van u Seun, o Theotokos,
as septer van mag bekom het,
werp ons, wat u sonder ophou met liefde verheerlik,
die oormoed van die vyande daarmee neer.

Sinaksarion
Op die 21ste van vandeesmaand die gedagtenis aan ons Heilige Vader Jakobus, die
Biskop en Belyder.

Verse.        Daar hy smarte ter wille van u skaduwee gedra het, o Woord,
              is Jakobus aan die skaduagtige lewe ontruk.
              Op die 21ste het hulle Jakobus onder die aarde verberg.
                                         3


Op dieselfde dag die Gedagtenis aan die Heilige Thomas, Patriarg van
Konstantinopel.
Op dieselfde dag die Gedagtenis aan die Heilige Martelare Filémon en Domninus.

Op dieselfde dag die Gedagtenis aan ons Heilige vader Wirillos, biskop van Katanië

Op dieselfde dag is die Heilige Serapion van Sidon in vrede vervolmaak.
Deur hul heilige gebede, o God, ontferm U oor ons. Amen.

Die res van die Mettediens en die Wegsending.
