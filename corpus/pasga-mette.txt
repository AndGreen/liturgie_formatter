                                      1


DIE HEILIGE EN GROOT SONDAG VAN PASGA
Wanneer die tyd vir die Mette aanbreek word die simandra geslaan, en kerse
word uitgedeel aan almal. Die priester en diaken trek al hul helderste kledy
aan. Wanneer die kerk heeltemal donker gemaak is, steek die priester 'n wit
kers aan by die altydbrandende vigilielamp op die Heilige Altaar en terwyl hy
by die Heilige Deure uitgaan, hou hy die kers omhoog en sing die uitnodiging
om na vore te kom en die lig te ontvang:

Toon 5

Kom, ontvang die lig,
wat kom van die aandlose lig,
en verheerlik Christus,
wat opgestaan het uit die dode.

Die koor herhaal hierdie lied twee maal, en die gelowiges ontvang die lig van
die Altaardienaars, waarna hulle dit verder na mekaar aangee.

Dan neem die priester die Heilige Evangelieboek en die diaken die wierookvat,
en voorafgegaan deur die lampe gaan ons almal in prosessie rondom die kerk,
met brandende kerse, terwyl ons keer op keer sing:

Toon 6

U Opstanding, o Christus ons Verlosser,
besing die Engele in die hemele;
maak ook ons op aarde waardig
om U met 'n rein hart te verheerlik.

Slegs die lampaansteker bly agter in die kerk en steek al die kerse en lampe
aan, en hy plaas wierook in die middel van die kerk.

Wanneer die prosessie tot stilstand kom buite die kerk, word die
Opstandingsevangelie gelees:

Diaken*      Dat ons waardig geag mag word om te luister na die Heilige
             Evangelie, laat ons bid tot die Here God.

Volk         Here, ontferm U. (3x)

Diaken*      Wysheid. Laat ons opstaan. Laat ons luister na die Heilige
             Evangelie.

Priester     Vrede vir almal.

Volk         En vir u gees.

Priester     Die lesing uit die Heilige Evangelie volgens Markus.
                                       2


Volk         Eer aan U, o Heer, eer aan U.

Diaken*      Laat ons aandag gee.

Priester

Markus 16:1-8

En toe die Sabbat verby was, het Maria Magdaléna en Maria, die moeder van
Jakobus, en Salome speserye gekoop om Hom te gaan salf. En baie vroeg op
die eerste dag van die week, net ná sonop, kom hulle by die graf. En hulle sê
vir mekaar: Wie sal vir ons die steen voor die opening van die graf wegrol? En
toe hulle opkyk, sien hulle dat die steen weggerol was, want dit was baie
groot. En toe hulle in die graf ingegaan het, sien hulle 'n jongman, met 'n lang
wit kleed om, aan die regterkant sit, en hulle het baie geskrik. En hy sê vir
hulle: Moenie verskrik wees nie. Julle soek na Jesus die Nasaréner wat
gekruisig is. Hy het opgestaan. Hy is nie hier nie. Dáár is die plek waar hulle
Hom neergelê het. Maar gaan sê vir sy dissipels en vir Petrus dat Hy voor
julle uit gaan na Galiléa. Daar sal julle Hom sien soos Hy vir julle gesê het.
Toe gaan hulle haastig uit en vlug van die graf af weg. En bewing en
ontsetting het hulle aangegryp. En hulle het vir niemand gesê nie, want hulle
het gevrees.

Volk         Eer aan U, o Heer, eer aan U.

Daarna neem die Priester die wierookvat en terwyl hy bewierook roep hy uit:

             Eer aan die heilige, eenwesenlike, lewendmakende en
             onverdeelde Drie-eenheid, immer, nou en altyd en tot in
             ewigheid.

Volk         Amen.

Priester     Troparion - Toon 5

             Christus het opgestaan uit die dode.
             Deur sy dood het Hy die dood vertrap
             en aan hulle in die grafte die lewe geskenk.

             (drie maal)

Volk         Christus het opgestaan uit die dode.
             Deur sy dood het Hy die dood vertrap
             en aan hulle in die grafte die lewe geskenk.

             (drie maal)

Daarna sing die priester of diaken die volgende verse, met die sangers wat
tussen-in dieselfde Troparion sing (tradisioneel volgens 'n “kort” melodie)
                                      3


terwyl die priester die Evangelieboek, die ikoon van die Opstanding en die
Volk bewierook:

Vers 1       Laat God opstaan, laat sy vyande verstrooi word,
             laat hulle wat Hom haat voor sy aangesig wegvlug.

Volk         Christus het opgestaan uit die dode…

Vers 2       Soos rook verdwyn, laat ook hulle so verdwyn,
             soos was wegsmelt voor die vuur.

Volk         Christus het opgestaan uit die dode…

Vers 3       So sal die sondaars vergaan voor die aangesig van God.
             Maar laat die regverdiges bly wees.

Volk         Christus het opgestaan uit die dode…

Vers 4       Dit is die dag wat die Here gemaak het.
             Laat ons daaroor juig en bly wees.

Volk         Christus het opgestaan uit die dode…

Priester     Eer aan die Vader en aan die Seun en aan die Heilige Gees.

Volk         Christus het opgestaan uit die dode…

Priester     Nou en altyd en tot in ewigheid. Amen.

Volk         Christus het opgestaan uit die dode…

Priester     Christus het opgestaan uit die dode.
             Deur sy dood het Hy die dood vertrap

Volk         en aan hulle in die grafte die lewe geskenk.

Hierna neem die priester die Heilige Evangelieboek in sy hande en gaan hy
en die ander klerici die Heilige Altaar binne, terwyl hulle “Christus het
opgestaan uit die dode...” volgens 'n stadige melodie sing. Hierna volg

             DΙΕ VREDESLΙΤΑΝΙΕ

Diaken*      Laat ons in vrede bid tot die Heer.

Volk         Here, ontferm U. En so na elke bede.

Diaken*      Om die vrede van bo en die redding van ons siele, laat ons bid
             tot die Heer.
                                       4


             Om vrede vir die hele wêreld, die welsyn van die heilige Kerke
             van God, en die eenheid van almal, laat ons bid tot die Heer.

             Vir hierdie heilige Huis, en vir hulle wat dit met geloof, eerbied
             en die vrees van God betree, laat ons bid tot die Heer.

             Vir die toegewyde, Ortodokse Christene, laat ons bid tot die
             Heer.

             Vir ons vader, pous en patriarg N., vir ons aartsbiskop en herder
             N., vir die eerbiedwaardige priesterskap, die diakonaat in
             Christus, vir alle geestelikes en die hele volk, laat ons bid tot die
             Heer.

             Vir die mense van ons land, en vir alle owerhede en magte wat
             oor ons gestel is, laat ons bid tot die Heer.

             Vir hierdie patriargaat en hierdie heilige bisdom, vir alle stede en
             dorpe, en vir die gelowiges wat daar woon, laat ons bid tot die
             Heer.

             Vir gunstige weer, ‘n oorvloedige opbrengs van die aarde, en tye
             van vrede, laat ons bid tot die Heer.

             Vir reisigers op land, see en in die lug, vir hulle wat siek is en
             hulle wat ly, vir gevangenes en hul verlossing, laat ons bid tot
             die Heer.

             Om ons bevryding van alle verdrukking, toorn, gevaar en nood,
             laat ons bid tot die Heer.

             Help ons, red ons, ontferm U oor ons en bewaar ons, o God,
             deur u genade.

             Terwyl ons ons alheilige, onbevlekte, hooggeseënde en
             glorieryke Meesteres, die Theotokos en immermaagd Maria,
             saam met al die heiliges gedenk, laat ons onsself en mekaar en
             ons hele lewe toevertrou aan Christus ons God.

Volk         Aan U, o Heer.

Priester     Want U kom toe alle heerlikheid, eer en aanbidding, Vader,
             Seun en Heilige Gees, nou en altyd en tot in ewigheid.

Volk         Amen.

Hierna word die Kanon van Pasga gesing.

Die priester bewierook die Kerk soos gewoonlik aan die begin van die Kanon.
                                        5


In sommige tradisies bring die diaken of priester die groot wierookoffer tydens
die sing van elke Ode van die Kanon. Terwyl hy bewierook, roep hy “Christus
het opgestaan!” waarop almal antwoord: “Hy het waarlik opgestaan!”

Die Kanon van Pasga - 'n Komposisie van Johannes van Damaskus

Toon Een

EERSTE ODE

Irmos.

Dit is die dag van Opstanding!
Laat ons straal van vreugde, o Volke!
Pasga, die Pasga van die Here.
Want vanuit die Dood na die Lewe,
en vanaf die aarde na die hemel,
het Christus God ons gebring,
terwyl ons die lied van oorwinning sing. (twee maal)

Eer aan u heilige Opstanding, o Here.

Laat ons ons sintuie reinig,
en ons sal Christus sien,
stralend in die ontoeganklike lig van sy Opstanding,
en ons sal Hom duidelik hoor sê: “Wees bly!”
terwyl ons die lied van oorwinning sing.

Eer aan u heilige Opstanding, o Here.

Laat die Hemele, soos gepas, bly wees,
en laat die aarde jubel,
en laat die hele wêreld,
sigbaar en onsigbaar, fees vier,
want Christus is opgewek, ons ewige vreugde.

Katawasia

Dit is die dag van Opstanding!
Laat ons straal van vreugde, o Volke!
Pasga, die Pasga van die Here.
Want vanuit die Dood na die Lewe,
en vanaf die aarde na die hemel,
het Christus God ons gebring,
terwyl ons die lied van oorwinning sing.

Christus het opgestaan uit die dode.
Deur sy dood het Hy die dood vertrap
en aan hulle in die grafte die lewe geskenk. (drie maal)
                                        6


Jesus het opgestaan uit die graf soos Hy voorspel het,
en ons die ewige lewe geskenk,
en sy groot barmhartigheid.

             DIE KLEIN LITANIE

Diaken*      Laat ons keer op keer in vrede bid tot die Heer.

Volk         Here, ontferm U.

Diaken*      Help ons, red ons, ontferm U oor ons, en bewaar ons, o God,
             deur u genade.

Volk         Here, ontferm U.

Diaken*      Terwyl ons ons alheilige, onbevlekte, hooggeseënde en
             glorieryke Meesteres, die Theotokos en immermaagd Maria,
             saam met al die heiliges gedenk, laat ons onsself en mekaar en
             ons hele lewe toevertrou aan Christus ons God.

Volk         Aan U, o Heer.

Priester     Want aan U behoort die mag, en aan U behoort die koninkryk en
             die krag en die heerlikheid: aan die Vader en die Seun en die
             Heilige Gees, nou en altyd en tot in ewigheid.

Volk         Amen.

DERDE ODE

Irmos

Kom, laat ons die nuwe drank drink,
nie meer wonderbaarlik voortgebring uit 'n dorre rots nie,
maar 'n bron van onverganklikheid,
wat opgewel het uit die graf van Christus,
in Wie ons gegrondves is.

Eer aan u heilige Opstanding, o Here.

Nou is alles vervul met lig,
die aarde en die hemel,
en die onderaardse.
Laat dus die hele Skepping die Opwekking van Christus vier
waardeur dit gegrondves is.

Eer aan u heilige Opstanding, o Here.

Gister is ek saam met U begrawe, o Christus,
vandag word ek opgewek
                                       7


saam met U wat opstaan.
Gister is ek saam met U gekruisig.
Verheerlik my saam met U, o Verlosser,
in u koninkryk.

Katawasia

Kom, laat ons die nuwe drank drink,
nie meer wonderbaarlik voortgebring uit 'n dorre rots nie,
maar 'n bron van onverganklikheid,
wat opgewel het uit die graf van Christus,
in Wie ons gegrondves is.

Christus het opgestaan uit die dode.
Deur sy dood het Hy die dood vertrap
en aan hulle in die grafte die lewe geskenk. (drie maal)

Jesus het opgestaan uit die graf soos Hy voorspel het,
en ons die ewige lewe geskenk,
en sy groot barmhartigheid.

DIE KLEIN LITANIE

Diaken*      Laat ons keer op keer in vrede bid tot die Heer.

Volk         Here, ontferm U.

Diaken*      Help ons, red ons, ontferm U oor ons, en bewaar ons, o God,
             deur u genade.

Volk         Here, ontferm U.

Diaken*      Terwyl ons ons alheilige, onbevlekte, hooggeseënde en
             glorieryke Meesteres, die Theotokos en immermaagd Maria,
             saam met al die heiliges gedenk, laat ons onsself en mekaar en
             ons hele lewe toevertrou aan Christus ons God.

Volk         Aan U, o Heer.

Priester     Want U is ons God, en tot U stuur ons die lof omhoog, tot die
             Vader en die Seun en die Heilige Gees, nou en altyd en tot in
             ewigheid.

Volk         Amen.

Die Hipakoï – Toon 4

Toe die metgeselle van Maria voor die môre kom,
en die steen van die graf weggerol vind,
het hulle van die Engel gehoor:
                                        8


Waarom soek julle Hom wat in ewige lig woon, as ‘n mens onder die dooies?
Aanskou die doodskleed; maak gou en verkondig aan die wêreld,
dat die Here opgestaan het, nadat Hy die dood gedood het,
want Hy is die Seun van God, wat die menslike geslag red.

VIERDE ODE

Irmos

Mag God se profeet Habbakuk
saam met ons op die heilige waak staan,
en laat hy die stralende Engel aandui,
wat met 'n weerklinkende stem verklaar:
“Vandag is daar verlossing vir die wêreld,
want Christus het opgestaan
as die Alvermoënde.”

Eer aan u heilige Opstanding, o Here.

Christus het as 'n seun verskyn
toe Hy die maagdelike skoot geopen het.
Hy word “Lam” genoem as ons voedsel,
“vlekkeloos”, as ons Pasga sonder smet,
en “volmaak”,
want Hy is ware God.

Eer aan u heilige Opstanding, o Here.

Soos 'n jaaroud lam is uit vrye wil vir ons
'n kroon van goedheid, die Geseënde,
die reinigende Pasga,
vir almal geoffer.
En uit die graf
het die skone Son van geregtigheid
weer oor ons geskyn.

Eer aan u heilige Opstanding, o Here.

Dawid, die voorvader van God,
het huppelend voor die voorafskaduende Ark rondgespring.
Laat ons, God se heilige volk,
wat die vervulling van die simbole aanskou,
met God vervuld bly wees
want Christus
het opgestaan as die Alvermoënde.

Katawasia

Mag God se profeet Habbakuk
saam met ons op die heilige waak staan,
                                         9


en laat hy die stralende Engel aandui,
wat met 'n weerklinkende stem verklaar:
“Vandag is daar verlossing vir die wêreld,
want Christus het opgestaan
as die Alvermoënde.”

Christus het opgestaan uit die dode.
Deur sy dood het Hy die dood vertrap
en aan hulle in die grafte die lewe geskenk. (drie maal)

Jesus het opgestaan uit die graf soos Hy voorspel het,
en ons die ewige lewe geskenk,
en sy groot barmhartigheid.

DIE KLEIN LITANIE

Diaken*       Laat ons keer op keer in vrede bid tot die Heer.

Volk          Here, ontferm U.

Diaken*       Help ons, red ons, ontferm U oor ons, en bewaar ons, o God,
              deur u genade.

Volk          Here, ontferm U.

Diaken*       Terwyl ons ons alheilige, onbevlekte, hooggeseënde en
              glorieryke Meesteres, die Theotokos en immermaagd Maria,
              saam met al die heiliges gedenk, laat ons onsself en mekaar en
              ons hele lewe toevertrou aan Christus ons God.

Volk          Aan U, o Heer.

Priester      Want U is 'n goeie en mensliewende God, en tot U stuur ons die
              lof omhoog, tot die Vader en die Seun en die Heilige Gees, nou
              en altyd en tot in ewigheid.

Volk          Amen.

VYFDE ODE

Irmos

Laat ons vroeg in die môre opstaan
en vir die Meester 'n loflied in plaas van mirre bring,
en ons sal Christus, die Son van Geregtigheid, sien
wat lewe vir almal laat opkom.

Eer aan u heilige Opstanding, o Here.
                                        10


Toe hulle wat in die boeie van die Onderwêreld gevange gehou is
u onmeetlike goedhartigheid sien,
het hulle hul met blye tree na die lig gehaas, o Christus,
juigend oor die ewige Pasga.

Eer aan u heilige Opstanding, o Here.

Laat ons met fakkels Christus tegemoetgaan
wat soos 'n Bruidegom uit die graf te voorskyn kom
en laat ons saam met die feestelike Engele-leërskaar
God se reddende Pasga vier.

Katawasia

Laat ons vroeg in die môre opstaan
en vir die Meester 'n loflied in plaas van mirre bring,
en ons sal Christus, die Son van Geregtigheid, sien
wat lewe vir almal laat opkom.

Christus het opgestaan uit die dode.
Deur sy dood het Hy die dood vertrap
en aan hulle in die grafte die lewe geskenk. (drie maal)

Jesus het opgestaan uit die graf soos Hy voorspel het,
en ons die ewige lewe geskenk,
en sy groot barmhartigheid.

DIE KLEIN LITANIE

Diaken*       Laat ons keer op keer in vrede bid tot die Heer.

Volk          Here, ontferm U.

Diaken*       Help ons, red ons, ontferm U oor ons, en bewaar ons, o God,
              deur u genade.

Volk          Here, ontferm U.

Diaken*       Terwyl ons ons alheilige, onbevlekte, hooggeseënde en
              glorieryke Meesteres, die Theotokos en immermaagd Maria,
              saam met al die heiliges gedenk, laat ons onsself en mekaar en
              ons hele lewe toevertrou aan Christus ons God.

Volk          Aan U, o Heer.

Priester      Want geheiligd en verheerlik is u aleerbiedwaardige en verhewe
              Naam, van die Vader en die Seun en die Heilige Gees, nou en
              altyd en tot in ewigheid.

Volk          Amen.
                                        11


SESDE ODE

Irmos

U het afgedaal, o Christus,
na die dieptes van die aarde,
en die ewige grendels verbrysel
wat die geboeides opgesluit gehou het,
en op die derde dag, soos Jona uit die walvis,
het U uit die graf uit opgestaan.

Eer aan u heilige Opstanding, o Here.

Met die seëls veilig bewaar, o Christus,
is U uit die graf uit opgewek,
U wat nie die slotte van die Maagd se skoot
tydens u geboorte geskaad het nie,
en vir ons die poorte van die Paradys oopgemaak het.

Eer aan u heilige Opstanding, o Here.

O my Heiland, die lewende en ongeslagte offer,
wat Uself as God uit vrye wil
as offer aan die Vader aanbied,
het die ganse geslag van Adam
saam met U laat opstaan,
toe U opgestaan het uit die graf.

Katawasia

U het afgedaal, o Christus,
na die dieptes van die aarde,
en die ewige balke verbrysel
wat die geboeides opgesluit gehou het,
en op die derde dag, soos Jona uit die walvis,
het U uit die graf uit opgestaan.

Christus het opgestaan uit die dode.
Deur sy dood het Hy die dood vertrap
en aan hulle in die grafte die lewe geskenk. (drie maal)

Jesus het opgestaan uit die graf soos Hy voorspel het,
en ons die ewige lewe geskenk,
en sy groot barmhartigheid.

DIE KLEIN LITANIE

Diaken*      Laat ons keer op keer in vrede bid tot die Heer.

Volk         Here, ontferm U.
                                      12


Diaken*      Help ons, red ons, ontferm U oor ons, en bewaar ons, o God,
             deur u genade.

Volk         Here, ontferm U.

Diaken*      Terwyl ons ons alheilige, onbevlekte, hooggeseënde en
             glorieryke Meesteres, die Theotokos en immermaagd Maria,
             saam met al die heiliges gedenk, laat ons onsself en mekaar en
             ons hele lewe toevertrou aan Christus ons God.

Volk         Aan U, o Heer.

Priester     Want U is die Vredevors en die Redder van ons siele, en tot U
             stuur ons die lof omhoog, tot die Vader en die Seun en die
             Heilige Gees, nou en altyd en tot in ewigheid.

Volk         Amen.

Kontakion - Toon 8

Ofskoon U neergedaal het in die graf, o Onsterflike,
het U tog die mag van die Doderyk vernietig,
en as oorwinnaar opgestaan, o Christus God.
Vir die mirredraende vroue het U gesê: “Wees bly”
en vir u Apostles het u vrede gegee,
U wat aan die gevallenes die Opstanding skenk.

Ikos

Na Hom wat die Son is voor die son was,
en wat eenmaal in 'n graf ondergegaan het
het die Mirredraende Jonkvroue teen dagbreek,
soos na die dag, gesoek en hulle na Hom gehaas
en mekaar toegeroep: Geliefdes, kom laat ons met die speserye
die lewebringende dog begraafde Liggaam salf,
die vlees wat die gevalle Adam laat opstaan
en wat nou in die graf lê.
Kom laat ons ons haas soos die Wyse Manne
en Hom aanbid en die mirre as geskenke aan Hom bied
wat nou nie in doeke nie, maar in 'n doodskleed toegedraai is.
Laat ons ween en roep: Ontwaak, o Meester,
wat aan die gevallenes die Opstanding skenk.

Die Sinaxarion uit die Menaion, en dan die volgende:

Op die Heilige en Groot Sondag van Pasga vier ons die lewebringende
Opstanding van ons Here en God en Verlosser, Jesus Christus.

Vers. Christus het, deur neer te daal, die Doderyk alleen aangedurf;
      belaai met oorwinningsbuit het Hy weer na bo gekom.
                                        13


Aan Hom sy die eer en mag tot in ewigheid. Amen.

Toon 6

Noudat ons Christus se Opstanding aanskou het,
laat ons die heilige Here Jesus aanbid,
wat alleen sonder sonde is.
U Kruis vereer ons, o Christus,
en u heilige Opstanding besing en verheerlik ons;
want U is ons God;
buiten U ken ons geen ander nie:
ons roep u Naam aan.
Kom, alle gelowiges,
laat ons die heilige Opstanding van Christus vereer,
want kyk, deur die Kruis het daar vreugde oor heel die wêreld gekom.
Terwyl ons die Here altyd loof,
besing ons sy Opstanding,
want deur die Kruis vir ons te verduur,
het Hy die dood deur die dood vernietig. (drie maal)

Jesus het opgestaan uit die graf soos Hy voorspel het,
en ons die ewige lewe geskenk,
en sy groot barmhartigheid. (drie maal)

SEWENDE ODE

Irmos

Hy wat die Jongelinge uit die oond verlos het,
word Mens en ly as sterweling,
en deur sy lyding beklee Hy die sterflike
met die heerlikheid van onverganklikheid:
die alleenloflike en hooggeëerde God van ons vaders.

Eer aan u heilige Opstanding, o Here.

Die vrome vroue
het U met mirre agternageloop.
Maar Hom wat hulle met trane as sterweling gesoek het,
het hulle met blydskap as lewende God aanbid,
en u mistieke Pasga, o Christus, aan u dissipels verkondig.

Eer aan u heilige Opstanding, o Here.

Ons vier die dood van die dood,
die omverwerping van die Onderwêreld,
die eersteling van 'n nuwe, ewige lewe,
en terwyl ons jubelend dans
besing ons die Bewerker:
die alleenloflike en hooggeëerde God van ons vaders.
                                        14


Eer aan u heilige Opstanding, o Here.

Hoe waarlik heilig en feestelik
is hierdie salige en ligstralende nag,
aankondiger van die stralende dag van die Opstanding,
waarop die tydlose Lig
liggaamlik uit die graf op almal geskyn het.

Katawasia

Hy wat die Jongelinge uit die oond verlos het,
word mens en ly as sterweling,
en deur sy lyding beklee Hy die sterflike
met die heerlikheid van onverganklikheid:
die alleenloflike en hooggeëerde God van ons vaders.

Christus het opgestaan uit die dode.
Deur sy dood het Hy die dood vertrap
en aan hulle in die grafte die lewe geskenk. (drie maal)

Jesus het opgestaan uit die graf soos Hy voorspel het,
en ons die ewige lewe geskenk,
en sy groot barmhartigheid.

DIE KLEIN LITANIE

Diaken*      Laat ons keer op keer in vrede bid tot die Heer.

Volk         Here, ontferm U.

Diaken*      Help ons, red ons, ontferm U oor ons, en bewaar ons, o God,
             deur u genade.

Volk         Here, ontferm U.

Diaken*      Terwyl ons ons alheilige, onbevlekte, hooggeseënde en
             glorieryke Meesteres, die Theotokos en immermaagd Maria,
             saam met al die heiliges gedenk, laat ons onsself en mekaar en
             ons hele lewe toevertrou aan Christus ons God.

Volk         Aan U, o Heer.

Priester     Geloofd en verheerlik sy die mag van u Koninkryk, van die
             Vader en die Seun en die Heilige Gees, nou en altyd en tot in
             ewigheid.

Volk         Amen.

AGSTE ODE
                                         15


Irmos

Hierdie uitverkore en heilige dag
is die eerste onder Sabbatte,
die koningin en meesteres,
die fees van feeste en feesdag van feesdae,
waarop ons Christus loof tot in ewigheid.

Eer aan u heilige Opstanding, o Here.

Kom, laat ons op die heerlike dag van die Opstanding
deel hê aan die nuwe vrug van die wynstok,
aan die Goddelike vreugde
en die Koninkryk van Christus,
terwyl ons Hom as God loof tot in ewigheid.

Eer aan u heilige Opstanding, o Here.

Verhef jou oë, o Sion, en kyk om jou heen,
want kyk, jou kinders het na jou gekom,
soos bakens wat goddelike lig uitstraal,
uit die Weste en die Noorde,
vanaf die See en die Ooste,
terwyl hulle Christus in jou loof tot in ewigheid.

Eer aan u heilige Opstanding, o Here.

Almagtige Vader, Woord en Gees,
een natuur in drie Persone verenig,
bo alle wese en bo alle Godheid,
in U is ons gedoop
en ons loof U tot in alle ewigheid

Ons prys, loof en aanbid die Here

Katawasia

Hierdie uitverkore en heilige dag
is die eerste onder Sabbatte,
die koningin en meesteres,
die fees van feeste en feesdag van feesdae,
waarop ons Christus loof tot in ewigheid.

Christus het opgestaan uit die dode.
Deur sy dood het Hy die dood vertrap
en aan hulle in die grafte die lewe geskenk. (drie maal)

Jesus het opgestaan uit die graf soos Hy voorspel het,
en ons die ewige lewe geskenk,
en sy groot barmhartigheid.
                                       16


DIE KLEIN LITANIE

Diaken*        Laat ons keer op keer in vrede bid tot die Heer.

Volk           Here, ontferm U.

Diaken*        Help ons, red ons, ontferm U oor ons, en bewaar ons, o God,
               deur u genade.

Volk           Here, ontferm U.

Diaken*        Terwyl ons ons alheilige, onbevlekte, hooggeseënde en
               glorieryke Meesteres, die Theotokos en immermaagd Maria,
               saam met al die heiliges gedenk, laat ons onsself en mekaar en
               ons hele lewe toevertrou aan Christus ons God.

Volk           Aan U, o Heer.

Priester       Want geloofd is u Naam en verheerlik is u Koninkryk, van die
               Vader en die Seun en die Heilige Gees, nou en altyd en tot in
               ewigheid.

Volk           Amen.

Diaken         Ons vereer die Theotokos en Moeder van die Lig met liedere en
               verheerlik haar.

NEGENDE ODE
Irmos

Megalinarion

Maak groot, o my siel, Hom wat vrywillig gely het, en begrawe is, en op die
derde dag uit die graf uit opgestaan het.

Word verlig, word verlig, o nuwe Jerusalem,
want die heerlikheid van die Here het oor u opgekom.
Dans nou en wees bly, o Sion.
En verheug u, o reine Theotokos,
in die Opstanding van u Seun.

[Megalinarion – kan uitgelaat word

Maak groot, o my siel, Hom wat op die derde dag uit die graf uit opgestaan
het, Christus die Gewer van Lewe.

Word verlig, word verlig, o nuwe Jerusalem,
want die heerlikheid
van die Here het oor u opgekom.
Dans nou en wees bly, o Sion.
                                       17


En verheug u, o reine Theotokos,
in die Opstanding van u Seun.]

Megalinarion

Christus is die nuwe Pasga, die lewende slagoffer, die Lam van God wat die
sonde van die wêreld wegneem.

Hoe goddelik! Hoe geliefd!
Hoe allersoet is u stem!
U het waarlik beloof om met ons te wees
tot aan die einde van die tyd, o Christus.
Terwyl ons hieraan vashou as ons anker van hoop,
verheug ons, die gelowiges, ons.

[Megalinarion – kan uitgelaat word

Die engel het geroep tot haar wat genade ontvang het: Wees bly, o reine
maagd, en weer sê ek: Wees bly, u Seun het na drie dae uit die graf uit
opgestaan.

Hoe goddelik! Hoe geliefd!
Hoe allersoet is u stem!
U het waarlik beloof om met ons te wees
tot aan die einde van die tyd, o Christus.
Terwyl ons hieraan vashou as ons anker van hoop,
verheug ons, die gelowiges, ons.

Megalinarion

Maria Magdalena het haar na die graf gehaas en toe sy Christus sien het sy
Hom uitgevra asof Hy die tuinier was.

Hoe goddelik! Hoe geliefd!
Hoe allersoet is u stem!
U het waarlik beloof om met ons te wees
tot aan die einde van die tyd, o Christus.
Terwyl ons hieraan vashou as ons anker van hoop,
verheug ons, die gelowiges, ons.

Megalinarion

'n Stralende Engel het aan die vroue verskyn en tot hulle geroep: Droog julle
trane af, want Christus het opgestaan.

Hoe goddelik! Hoe geliefd!
Hoe allersoet is u stem!
U het waarlik beloof om met ons te wees
tot aan die einde van die tyd, o Christus.
                                     18


Terwyl ons hieraan vashou as ons anker van hoop,
verheug ons, die gelowiges, ons.]

Megalinarion

U het ontwaak en, as die Leeu van Juda, brullend, soos 'n koning.die dode uit
elke eeu wakker gemaak.

O Christus, groot en allerheiligste Pasga!
O Wysheid, Woord van God en Krag!
Gee dat ons in die aandlose dag van u Koninkryk
nog meer volledig aan U deel mag hê.

[Megalinarion – kan uitgelaat word

Christus het opgestaan, die dood vertrap en die dooies opgewek. Wees bly
alle volke.

O Christus, groot en allerheiligste Pasga!
O Wysheid, Woord van God en Krag!
Gee dat ons in die aandlose dag van u Koninkryk
nog meer volledig aan U deel mag hê.

Megalinarion

Vandag verheug heel die skepping hom en is bly, want Christus het
opgestaan en die Onderwêreld is gestroop.

O Christus, groot en allerheiligste Pasga!
O Wysheid, Woord van God en Krag!
Gee dat ons in die aandlose dag van u Koninkryk
nog meer volledig aan U deel mag hê.

Megalinarion

Vandag het die Meester die Onderwêreld gestroop en die gevangenes
opgewek wat van ouds af in felle gevangenskap daar gehou is.

O Christus, groot en allerheiligste Pasga!
O Wysheid, Woord van God en Krag!
Gee dat ons in die aandlose dag van u Koninkryk
nog meer volledig aan U deel mag hê.]

Eer aan die Vader en aan die Seun en aan die Heilige Gees.

Megalinarion

Maak groot, o my siel, die mag van die Godheid, in drie Persone, dog
onverdeeld.
                                       19


O Christus, groot en allerheiligste Pasga!
O Wysheid, Woord van God en Krag!
Gee dat ons in die aandlose dag van u Koninkryk
nog meer volledig aan U deel mag hê.

Nou en altyd en tot in ewigheid. Amen.

Megalinarion

Wees bly, o Maagd, wees bly! Wees bly, o Geseënde! Wees bly, o
Verheerlikte. U Seun het op die derde dag uit die graf uit opgestaan.

O Christus, groot en allerheiligste Pasga!
O Wysheid, Woord van God en Krag!
Gee dat ons in die aandlose dag van u Koninkryk
nog meer volledig aan U deel mag hê.

Katawasia

Megalinarion

Maak groot, o my siel, Hom wat vrywillig gely het, en begrawe is, en op die
derde dag uit die graf uit opgestaan het.

Word verlig, word verlig, o nuwe Jerusalem,
want die heerlikheid
van die Here het oor u opgekom.
Dans nou en wees bly, o Sion.
En verheug u, o reine Theotokos,
in die Opstanding van u Seun.

Christus het opgestaan uit die dode.
Deur sy dood het Hy die dood vertrap
en aan hulle in die grafte die lewe geskenk. (drie maal)

Jesus het opgestaan uit die graf soos Hy voorspel het,
en ons die ewige lewe geskenk,
en sy groot barmhartigheid.

DIE KLEIN LITANIE

Diaken*        Laat ons keer op keer in vrede bid tot die Heer.

Volk           Here, ontferm U.

Diaken*        Help ons, red ons, ontferm U oor ons, en bewaar ons, o God,
               deur u genade.

Volk           Here, ontferm U.
                                       20


Diaken*       Terwyl ons ons alheilige, onbevlekte, hooggeseënde en
              glorieryke Meesteres, die Theotokos en immermaagd Maria,
              saam met al die heiliges gedenk, laat ons onsself en mekaar en
              ons hele lewe toevertrou aan Christus ons God.

Volk          Aan U, o Heer.

Priester      Want al die Kragte van die Hemele prys U en tot U stuur ons die
              lof omhoog, tot die Vader en die Seun en die Heilige Gees, nou
              en altyd en tot in ewigheid.

Volk          Amen.

Exapostilarion – Toon 2

Toe U in die vlees ontslaap het,
as 'n sterweling, o Koning en Heer,
het U op die derde dag opgestaan,
terwyl U Adam opwek uit verderf,
en die dood vernietig.
'n Pasga van onverganklikheid,
die verlossing van die wêreld.

(drie maal)

Die Lofpsalms – Toon 1

Psalm 148
[A]    Laat alles wat asem het die Here loof. Loof die Here uit die hemele,
       loof Hom in die hoogste hemele. U kom toe 'n lied, o God.
[B]    Loof Hom, al sy Engele. Loof Hom, al sy Magte. U kom toe 'n lied, o
       God.
[A]    Loof Hom, son en maan. Loof Hom, al die sterre en die lig.
[B]    Loof Hom, hoogste hemele en waters wat bo die hemele is.
[A]    Laat hulle die Naam van die Here loof; want Hy het gespreek en hulle
       het ontstaan; Hy het bevel gegee, en hulle is geskape.
[B]    Hy het hulle in stand gehou vir altyd en tot in ewigheid. Hy het 'n bevel
       neergelê, en dit sal nie verbygaan nie.
[A]    Loof die Here van die aarde af, groot seediere en alle dieptes.
[B]    Vuur en hael, sneeu en ys, stormwind, wat sy woord volbring.
[A]    Berge en alle heuwels, vrugtebome en alle seders.
[B]    Wilde diere en alle vee, kruipende diere en gevleuelde voëls.
[A]    Konings van die aarde en alle volke, vorste en alle regters van die
       aarde.
[B]    Jongelinge en jongedogters, oues saam met die jonges, laat hulle die
       Naam van die Here loof, want sy Naam alleen is hoogverhef.
                                          21


[A]    Sy lof is bo die aarde en die hemel, en Hy sal die horing van sy volk
       verhef.
[B]    'n Lied vir al sy heiliges, vir die kinders van Israel, vir 'n volk wat tot
       Hom nader.
Psalm 149
[A]    Sing tot die Here 'n nuwe lied. Sy lof in die Kerk van sy heiliges.
[B]    Laat Israel hom verheug in sy Skepper, en laat die kinders van Sion bly
       wees in hulle Koning.
[A]    Laat hulle sy Naam in koordans loof, Hom psalmsing met tamboeryn
       en siter.
[B]    Want die Here het 'n welbehae in sy volk, en Hy sal die sagmoediges
       met verlossing verhef.
[A]    Sy heiliges sal in heerlikheid roem, en hulle sal bly wees op hul
       beddens.
[B]    Lofverheffinge van God is in hulle keel en tweesnydende swaarde in
       hulle hande;
[A]    Om wraak uit te oefen onder die nasies, strafgerigte onder die volke.
[B]    Om hulle konings met kettings te bind, en hulle edeles met ysterboeie.
[A]    Om 'n vonnis wat opgeskrywe is, aan hulle te voltrek; hierdie eer sal
       daar vir al sy heiliges wees.
Psalm 150
[B]    Loof God in sy heiliges; loof Hom in die uitspansel van sy krag.
[A]    Loof Hom oor sy magtige dade; loof Hom na die volheid van sy
       grootheid.


Toon 1

Ons besing u verlossende lyding, o Christus,
en ons verheerlik u Opstanding.

[B].   Loof Hom met basuingeklank, loof Hom met harp en siter.

U wat die Kruis verduur en die dood vernietig het,
en opgestaan het uit die dode,
gee vrede aan ons lewe, o Here,
want U alleen is Alvermoënd.

[A]    Loof Hom met tamboeryn en koordans, loof Hom met snarespel en fluit.

U wat die Onderwêreld gestroop het
en deur u Opstanding die mens laat opstaan het, o Christus,
maak ons waardig om U met 'n rein hart
te besing en te verheerlik.
                                       22


[B]    Loof Hom met welluidende simbale. Loof Hom met klinkende simbale.
       Laat alles wat asem het, die Here loof.

Ons verheerlik u Goddelike selfvernedering
en ons besing U, o Christus.
U is gebore uit 'n Maagd,
en tog nie geskei van die Vader nie.
U het gely as mens
en vrywillig die Kruis verduur.
U het uit die graf uit opgestaan,
asof U uit 'n bruilofsaal na vore tree,
sodat U die wêreld kon red.
O Here, eer aan U.

Hierna word die Paas-stigera saam met hul verse gesing.

Toon 5

Vers. Laat God opstaan, laat sy vyande verstrooi word,
      laat hulle wat Hom haat voor sy aangesig wegvlug.

Vandag is 'n heilige Pasga aan ons geopenbaar.
'n Nuwe en heilige Pasga.
'n Mistieke Pasga.
'n Aleerbiedwaardige Pasga.
'n Pasga wat Christus die Verlosser is.
'n Smettelose Pasga.
'n Groot Pasga.
'n Pasga van die gelowiges.
'n Pasga wat vir ons die poorte van die Paradys oopmaak.
'n Pasga wat al die gelowiges heilig maak.

Vers. Soos rook verdwyn, laat ook hulle so verdwyn,
      soos was wegsmelt voor die vuur.

Kom van daardie gesig, o vroue wat die blye boodskap bring
en sê aan Sion:
Ontvang van ons die blye boodskap van vreugde.
van Christus se Opstanding.
Verheug jou en dans,
en wees bly, o Jerusalem,
noudat jy Christus die Koning
soos 'n Bruidegom sien kom het uit die graf.

Vers. So sal die sondaars vergaan voor die aangesig van God.
      Maar laat die regverdiges bly wees.

Toe die Mirredraagsters die oggend vroeg
by die graf van die Leweskenker kom,
het hulle 'n Engel gevind wat sit op die steen
                                      23


wat tot hulle spreek en sê:
Waarom soek julle die Lewende by die dooies?
Waarom beween julle die Onverganklike asof Hy vergaan?
Gaan heen en verkondig dit aan sy Dissipels.

Vers. Dit is die dag wat die Here gemaak het.
      Laat ons daaroor juig en bly wees.

Pasga van behae,
Pasga, die Pasga van die Heer.
'n Pasga aleerbiedwaardig het vir ons opgegaan.
Pasga!
Laat ons mekaar met blydskap omhels.
O Pasga, losprys van verdriet!
Want vandag soos uit 'n bruilofsaal
het Christus uit die graf uitgestraal
en die vroue met vreugde vervul deur te sê:
Verkondig dit aan die Apostels.

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Dit is die dag van die Opstanding.
Laat ons straal met die vreugde van die Fees.
Laat ons mekaar omhels.
Laat ons “Broeders” sê ook vir hulle wat ons haat,
laat ons alles vergewe deur die Opstanding,
en so roep:
“Christus het opgestaan uit die dode.
Deur sy dood het Hy die dood vertrap
en aan hulle in die grafte die lewe geskenk.”

Dan:

Christus het opgestaan uit die dode.
Deur sy dood het Hy die dood vertrap
en aan hulle in die grafte die lewe geskenk.

(drie maal)

Dit word telkemale gesing totdat almal mekaar die Paaskus gegee het, wat
soos volg plaasvind. Die priester neem die Heilige Evangelieboek en staan
voor die deure van die Heilige Altaar. Almal kom nader, soen die Heilige
Evangelieboek en daarna die priester, en gaan staan regs voor van die
priester, waarna elkeen ook 'n beurt kry om elke ander persoon te kus (met
die groet “Christus het opgestaan!” en die antwoord “Hy het waarlik
opgestaan!”)

Na die Kus word die kategetiese rede van die Heilige Johannes
Chrysostomos deur die priester gelees. Almal staan en luister na die lesing.
                                      24


Die Kategetiese Rede van ons vader onder die Heiliges Johannes
Chrysostomos, aartsbiskop van Konstantinopel vir die heilige en luisterryke
dag van die glorieryke en reddende Opstanding van Christus ons God.

      As iemand vroom is en God liefhet, laat hom hierdie skone en
      luisterryke fees geniet.
      As iemand 'n dankbare dienaar is, laat hom met blydskap ingaan in die
      vreugde van sy Heer.
      As iemand hom vermoei het deur te vas, laat hom nou sy beloning
      geniet.
      As iemand vanaf die eerste uur gearbei het, laat hom vandag ontvang
      wat hom regtens toekom.
      As iemand ná die derde uur gekom het, laat hom dankbaar feesvier.
      As iemand na die sesde uur opgedaag het, laat hom nie twyfel nie,
      want hy sal niks verloor nie.
      As iemand tot die neënde uur getalm het, laat hom sonder huiwering
      nader kom.
      As iemand eers ter elfder ure opgedaag het, laat hom nie vrees
      vanweë sy getalm nie.
      Want die Meester is vrygewig en aanvaar die laaste net soos die
      eerste.
      Hy gee rus aan hom wat ter elfder ure opgedaag het, net soos aan
      hom wat vanaf die eerste uur gearbei het.
      Hy is barmhartig teenoor hom wat laaste was en Hy koester hom wat
      eerste was. Aan die een gee Hy, en aan die ander skenk Hy mildelik.
      Hy aanvaar die dade en Hy verwelkom die voorneme.
      Hy eer die handeling, en Hy prys die bedoeling.
      Gaan julle dan almal in in die vreugde van ons Heer.
      Eerstes en laastes, geniet julle beloning.
      Rykes en armes, dans met mekaar.
      Selfbeheersdes en onverskilliges, vier die dag.
      Julle wat gevas het en julle wat nie gevas het nie, verheug julle vandag.
      Die tafel is gelaai, geniet almal daarvan.
      Die kalf is gemes, laat niemand honger weggaan nie.
      Geniet almal die feesmaal van die geloof.
      Geniet almal die rykdom van sy goedheid.

      Laat niemand oor sy armoede kla nie, want die Koninkryk vir almal is
      geopenbaar.
      Laat niemand sy foute beween nie, want vergifnis het uit die graf uit
      opgekom.
      Laat niemand die dood vrees nie, want die dood van die Verlosser het
      ons vrygemaak.

      Hy het dit gedood toe Hy daardeur vasgehou is.
      Hy wat neergedaal het in die Doderyk, het die Doderyk gestroop.
      Hy het dit verbitter, toe dit sy vlees geproe het, soos Jesaja voorsien
      het toe hy uitgeroep het:
      “Die Doderyk is verbitter, toe dit U daar benede ontmoet het.”
      Dit is verbitter (Dit is verbitter!), want dit is vernietig.
                                       25


       Dit is verbitter (Dit is verbitter!), want dit is bespot.
       Dit is verbitter (Dit is verbitter!), want dit is gedood.
       Dit is verbitter (Dit is verbitter!), want dit is tot niet gemaak.
       Dit is verbitter (Dit is verbitter!), want dit is geboei.
       Dit het 'n liggaam ontvang, en God teëgekom.
       Dit het die aarde ontvang, en met die hemel in aanraking gekom.
       Dit het wat dit kon sien ontvang, maar tot 'n val gekom deur wat dit nie
       kon sien nie.

       Dood, waar is jou angel? Doderyk, waar is jou oorwinning?
       Christus het opgestaan (Hy het opgestaan!), en jy is omvergewerp!
       Christus het opgestaan (Hy het opgestaan!), en die demone het tot 'n
       val gekom!
       Christus het opgestaan (Hy het opgestaan!), en die Engele verheug
       hulle!
       Christus het opgestaan (Hy het opgestaan!), en die lewe is
       vrygemaak.
       Christus het opgestaan (Hy het opgestaan!), en daar is nie meer 'n
       dooie in die graf nie!
       Want Christus, wat opgewek is uit die dode, het die Eersteling geword
       van hulle wat ontslaap het.
       Aan Hom die eer en die mag tot in ewigheid. Amen.

Daarna sing ons die Apolitikion van die Heilige.

Toon 8

Die genade wat soos 'n vuurvlam uit u mond gestraal het,
het die hele aarde verlig.
Dit het vir die wêreld skatte van onbaatsugtigheid vergaar.
Dit het aan ons die hoogte van nederigheid openbaar.
Maar terwyl u ons deur u woorde leer, vader Johannes Chrysostomos,
bid tot die Woord, Christus God, dat ons siele gered mag word.

Indien Goddelike Liturgie direk op die Mette volg, begin die Goddelike Liturgie
onmiddellik na die Apolitikion van die Heilige Johannes Chrysostomos, en
word die onderstaande litanieë en wegsending vroeër in gedempte toon voor
die Heilige Tafel gesê.

Diaken*      Wees ons barmhartig, o God, volgens u groot barmhartigheid,
             ons bid U, hoor ons en wees barmhartig.

Volk         Here, ontferm U. (3x) En so na elk van die oorblywende bedes.

Diaken*      Ook bid ons vir die vrome, Ortodokse Christene.

             Ook bid ons vir ons vader, pous en patriarg N., ons aartsbiskop
             en herder N., en vir al ons broers en susters in Christus.
                                      26


             Ook bid ons vir die President van ons land, en vir alle owerhede
             en magte wat oor ons gestel is.

             Ook bid ons om barmhartigheid, lewe, vrede, gesondheid, heil
             en besoeking, vergifnis en kwytskelding van sondes vir die
             dienaars van God, alle toegewyde en Ortodokse Christene, wat
             in hierdie stad/dorp en gemeente woon of vertoef, vir die
             opsieners en lede van hierdie heilige Kerk en vir hulle
             familielede; [en ook vir die dienaars van God N. & N. (hier mag
             die diaken die name noem van diegene vir wie hy gevra is om te
             bid) en vir almal wat vir ons gevra het om vir hulle te bid,
             onwaardig soos wat ons is.]

             Ook bid ons vir die salige en gedenkwaardige grondleggers van
             hierdie heilige Kerk, en vir al ons Ortodokse broers en susters
             wat ons in die rus voorafgegaan het, en wat hier en oor die hele
             wêreld heen vroom ontslape lê; [en ook vir die dienaars van God
             N. & N. (hier mag die diaken die name noem van diegene vir wie
             hy gevra is om te bid) en dat hulle al hul oortredings, opsetlik
             sowel as onopsetlik, vergewe mag word.]

             Ook bid ons vir hulle wat offergawes bring, vir hulle wat goeie
             werke in hierdie heilige en aleerbiedwaardige huis doen, vir
             hulle wat daarin dien en hulle wat sing, en vir die volk hier
             teenwoordig, wat wag op U groot en ryke barmhartigheid.

             Smeekgebed

Priester (in 'n gedempte toon)

             O Here, ons God, aanvaar hierdie vurige smeekbede van u
             dienaars, en wees ons barmhartig na die volheid van u
             barmhartigheid. Laat u deernis op ons neerdaal en op u hele
             volk wat wag op u ryke barmhartigheid.

(hardop)     Want U is ‘n barmhartige en mensliewende God, en tot U stuur
             ons die lof omhoog, tot die Vader en die Seun en die Heilige
             Gees, nou en altyd en tot in ewigheid.

Volk         Amen.

Diaken*      Laat ons ons oggendgebed tot die Here voleindig.

Volk         Here, ontferm U. En so na die volgende bede.

Diaken*      Help ons, red ons, ontferm U oor ons en bewaar ons, o God,
             deur u genade.

             Dat die hele dag volmaak, heilig, vreedsaam en sonder sonde
             mag wees, vra ons die Heer.
                                      27


Volk         Skenk dit, o Heer. En so na elk van die volgende bedes.

Diaken*      Om ‘n engel van vrede, ‘n getroue gids en behoeder van ons
             siele en liggame, vra ons die Heer.

             Om vergifnis en kwytskelding van ons sondes en oortredinge,
             vra ons die Heer.

             Om wat goed en voordelig is vir ons siele, en om vrede vir die
             wêreld, vra ons die Heer.

             Dat ons die oorblywende tyd van ons lewe in vrede en
             boetvaardigheid mag voleindig, vra ons die Heer.

             Om ‘n Christelike einde aan ons lewens, vreedsaam en sonder
             lyding of rede tot skaamte, en om ‘n goeie verweer voor die
             ontsagwekkende regterstoel van Christus, laat ons vra.

             Terwyl ons ons alheilige, onbevlekte, hooggeseënde en
             glorieryke Meesteres, die Theotokos en immermaagd Maria,
             saam met al die heiliges gedenk, laat ons onsself en mekaar en
             ons hele lewe toevertrou aan Christus ons God.

Volk         Aan U, o Heer.

Priester     Want U is 'n God van barmhartigheid, medelye en
             mensliewendheid en tot U stuur ons die lof omhoog, tot die
             Vader en die Seun en die Heilige Gees, nou en altyd en tot in
             ewigheid.

Volk         Amen.

Priester     Vrede vir almal.

Volk         En vir u gees.

Diaken*      Laat ons ons hoofde voor die Here buig.

Volk         Voor U, o Heer.

Die priester sê in 'n gedempte toon

             Die Gebed by die Hoofbuiging

             Heilige Here, wat in die hemel woon, en ag slaan op wat hier
             benede is, en met u alsiende oog op heel die skepping neerkyk,
             voor U het ons die nek van siel en liggaam gebuig, en ons
             smeek U: Heilige der Heiliges, strek u onsienlike hand uit u
             heilige woonplek en seën ons almal, en as ons opsetlik of
             onopsetlik gesondig het, vergewe ons, as die goeie en
                                   28


           mensliewende God, terwyl U ons u aardse en hemelse seëninge
           skenk.

(hardop)   Want aan U behoort dit om barmhartig te wees en ons te red,
           ons God, en tot U stuur ons die lof omhoog, tot die Vader en die
           Seun en die Heilige Gees, nou en altyd en tot in ewigheid.

Volk       Amen.

Diaken*    Wysheid.

Leser      Seën.

Priester   Geloofd is Hy Wat Is, Christus ons ware God, immer, nou en
           altyd en tot in ewigheid.

Leser      Amen. Mag U, o Here God, die heilige en onfeilbare geloof
           van vrome, Ortodokse Christene, saam met sy heilige Kerk,
           versterk tot in ewigheid.

Priester   Hoogheilige Theotokos, red ons.

Leser      Word verlig, word verlig, o nuwe Jerusalem,
           want die heerlikheid van die Here
           het oor u opgekom.
           Dans nou en wees bly, o Sion.
           En verheug u, o reine Theotokos,
           in die opstanding van u Seun.

Priester   Christus het opgestaan uit die dode.
           Deur sy dood het Hy die dood vertrap...

Volk       ...en aan hulle in die grafte die lewe geskenk.

Priester   Eer aan U, Christus God, ons hoop, eer aan U.

Leser      Eer aan die Vader en aan die Seun en aan die Heilige Gees,
           nou en altyd en tot in ewigheid. Amen.
           Here, ontferm U. Here, ontferm U, Here, ontferm U.
           Seën, heilige vader.

Priester   Mag Hy wat opgestaan het uit die dode, deur sy dood die dood
           vertrap het en aan hulle in grafte die lewe geskenk het, Christus
           ons ware God, deur die gebede van sy al-onbevlekte, al-
           onskuldige, heilige Moeder, deur die krag van die kosbare en
           lewendmakende Kruis, die beskerming van die eerbiedwaardige
           liggaamlose hemelse kragte, die smekinge van die
           eerbiedwaardige, glorieryke Profeet, Voorloper en Doper,
           Johannes, van die heilige, glorieryke en alomgeëerde Apostels,
           van die heilige, glorieryke en seëvierende martelare, van ons
                                       29


             heilige Goddraende Vaders en Moeders wat stralend in die
             askese was, van die heilige (N., aan wie die kerk toegewy is),
             van die heilige en regverdige voorouers van God, Joachim en
             Anna, en van al die heiliges, Hom oor ons ontferm en ons red,
             want Hy is goed en mensliewend.

Daarna verhef die priester die Paaskers en roep uit:

             Christus het opgestaan!

En die Volk antwoord:

             Hy het waarlik opgestaan!

Dit word drie maal gesê.

Priester     Eer aan sy Opstanding op die derde dag!

Volk         Ons aanbid sy Opstanding op die derde dag!

Priester     Christus het opgestaan uit die dode.
             Deur sy dood het Hy die dood vertrap
             en aan hulle in die grafte die lewe geskenk.

Volk         Hy het waarlik opgestaan, die Here!
            30




DIE HEILIGE EN GROOT SONDAG
           VAN

        PASGA
31
