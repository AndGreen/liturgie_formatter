                                           1


Menaion Januarie 22 Die H. Apostel Timótheüs en die H. Regverdige Martelaar
Anastasius van Persië

By “Heer, ek het U aangeroep…” maak ons voorsiening vir 6 verse en sing die
volgende stigiere.

Die Veranderlike vir die Vesperdiens

Toon 1

O Timótheüs, leraar van die heilige (misteries),
jy is helder beskyn met die strale van die Gees
en as baie duidelike ligbaken geopenbaar
wat die hele aarde deurloop en met genade verlig.
Bid nou ook dat ons siele vrede
en groot barmhartigheid geskenk mag word.

O Godgesinde Timótheüs,
jy het uit die stroom van genieting gedrink
en op Godgesinde wyse in navolging van Christus
aan hulle wat vurig daarna verlang,
die kennis van God gegee om te drink.
Na Hom het jy nou met vreugde gegaan
waar jy die Drie-eenheid se heerlikheid
wat alle lig te bowe gaan, aanskou
en die vrede wat onmeetlik (let. eindeloos/onmeetlik sterk ) is.

O Godgesinde Timótheüs,
deur jou talryke liggaamlike siektes en krankhede
het jy geestelik sterk geword, o salige,
en maklik die mag van dwaling verbreek,
daar jy deur die mag van Christus beskut is,
en op verhewe wyse het jy aan ons
die allerheilige Evangelie van vrede verkondig.

Vir die Heilige Anastasius – Toon 1

Die eindes van die wêreld besing nou jou wonders,
o wonderdoenende Anastasius,
want omdat jy folteringe om sy ontwil verduur het,
het Christus jou in ruil daarvoor
met die gawe om wonders te doen, getooi
en ná jou dood jou onsterflike aansien en saligheid waardig geag.

O roem van Martelare,
omdat jy stralende segetekens teen die dwaling opgerig het,
het jy nou die roem wat by jou naam pas, o alsalige,
want jy word oral as standvastige oorwinnaar vermeld.
Rig nou ook hulle wat jou gedagtenis met geloof vereer,
op uit sonde se val.
                                          2




O Martelaar Anastasius,
daar jy vaste segetekens teen die dwaling opgerig het,
het jy ‘n dubbele krans ontvang
vir jou askese, harde worstelstryd en standvastigheid tot die dood toe.
Tereg het die Meester Christus jou die vermoë om wonders te doen geskenk.

Eer aan die Vader en aan die die Seun en aan die Heilige Gees.

Doksastikon – Toon 8

Deur God voorbestem en deur die wyse Paulus onderrig,
is jy in die Goddelike dinge ingewy,
en ná jy ‘n goeie lewe gelei
en die geloof duidelik sonder huiwering ten bloede omhels het,
is jy as ‘n getroue Hoëpriester ten opsigte van die dinge wat op God betrekking het,
geopenbaar,
Daarom, o Apostel Timótheüs.
het jy hulle wat hul met die waansin van afgodery ophou, bestraf
en het jy krone van martelaarskap verkry
toe jy met knuppels en klippe mishandel is.
Bid daarom, o Alsalige,
vir ons wat jou aleerwaardige gedagtenis met geloof vereer.

Nou en altyd en tot in ewigheid. Amen.

Theotokion – Toon 8

Verheug u, Maagd en Bruid van God.
Verheug u, hoop van die gelowiges.
Verheug u, reiniging van die wêreld.
Verheug u, u wat u dienaars uit alle verdrukking red.
Verheug, vernietiging van die dood.
Verheug u, lewebrengende Paradys.
Verheug u, hulp van hulle wat u aanroep.
Verheug u, Goddelike woning van God en heilige berg.

Of die Kruistheotokion (Op Dinsdag- en Donderdagaande) – Toon 8

“O die sonderlinge wonder!
O die ontsagwekkende misterie!
O die huiweringswekkende sameswering!”
het die Maagd gesê toe sy U wat sy op ontsagwekkende sonder weë wyse gebaar
het
aan die Kruis tussen twee rowers sien hang.
Sy het geweekla en uitgeroep:
“Wee my, my dierbare Kind!
Hoe het die ondankbare gepeupel U op ‘n vreeslike wyse aan ‘n Kruis vasgeslaan?”
                                           3



By die Apostiga, die stigiere uit die Oktoig en daarna die volgende stigier van die
Apostel

Toon 1

Vers. Oor die hele aarde het sy stem uitgegaan en tot aan die eindes van die
wêreld sy woorde.

Kom, o volke, laat ons Timótheüs besing,
die Apostel en ligbaken van gelowiges,
wat in die Evangelie uitgeblink het,
en laat ons sê:
Verheug jou, salige spruit van die Geloof,
van die Heilige Paulus se aanneming.
Verheug jou, eerwaardige kenner van die deugde, alwyse mond(stuk?) van die
Woord.
Verheug jou, sieraad van die geloof en grondves van die Kerk.

Eer aan die Vader en aan die Seun en aan die Heilige Gees.

Toon 2

U het die krag van die kosbare Kruis groot gemaak, o Christus,
soos in Judea, so ook in Babilon.
Want daardeur het hulle van die Lewendmakende Fees van die Opstanding geleer.
Die gevangene onder hulle het hul bevryder van die waansin van afgode geword
en die glorieryke Anastasius, is die onbesproke getuie van die wonders daarvan,
hy wat nou as Stryder geloof word,
saam met die Engele dans en vir ons siele bid.

Nou en altyd en tot in ewigheid. Amen.

Theotokion – Toon 2

U alleen was met die onbevatbare God in u skoot swanger,
sonder om benouenis te ervaar, o Alheilige bruid van God,
toe Hy in sy goedheid mens geword het,
Daarom smeek ek u:
Bevry my van die bose wat my benou,
sodat ek op die reg manier die nou weg mag deurtrek
en die breë ruimte van die saligheid aldaar mag bereik

Of die Kruistheotokion (op Dinsdag- en Donderdagaande) – Toon 2

Toe u die Skepper van die heelal sien, o Alonbevlekte,
ná Hy baie mishandeling verduur het en op die Kruis verhef is,
het u gekreun en gesê:
“O hoogbesonge Heer, my Seun en God,
Hoe verduur U die oneer in die vlees
                                         4


in u wil om u skepsel te eer?
Eer aan u groot goedhartigheid en selfvernedering, o Mensliewende.”

Apolitikion van die Apostel – Toon 4

In goedheid onderrig en in alles sober,
het jy jou met ‘n goeie gewete beklee
soos dit by ‘n gewydene passend is,
en het jy die onuitspreeklike dinge uit die uitverkore vat geput.
Jy het die geloof bewaar en ‘n gelyke wedloop voltooi, o Apostel Timótheüs.
Bid tot Christus ons God dat ons siele gered mag word.

Apolitikion van die Regverdige Martelaar – Toon 1

Laat ons met engele-liedere die wyse Anastasius loof,
die roem van Martelare en trots van Regverdiges,
die skat van Persië en groot helper van gelowiges
die herout van ons geloof
en laat ons sê:
“Eer aan Hom wat jou krag gegee het.
Eer aan Hom wat jou gekroon het.
Eer aan Hom wat deur jou genesinge vir almal bewerk.”


Die Veranderlike vir die Mettediens

Kathisma vir die Apostel ná die Derde Ode van die Kanons (wat nog vertaal moet
word)

Toon 4

Met die Goddelike genadegawes getooi, o gloreiryke Apostel,
het jy die beroemde metropolis van Efese met luister omgeef.
Want jy is as herout geopenbaar,
toe jy saam met die Heilige Paulus die verlossende woord verkondig het.
Daarom vier ons met vertroue jou gedagtenis.

Eer aan die Vader en aan die Seun en aan die Heilige Gees.

Vir die Martelaar – Toon 4

O Martelaar Anastasius,
jy is as besonder geëerd bewys deur die heerlikheid van volmaaktheid,
stralend van gees deur Goddelike verligting
en bekend met die krag van die kruis,
en toegewyd in askese,
het jy in jou Godgesindheid deur jou bloed ‘n Martelaar geword.
Daarom laat Christus die genadegawe van wonders in jou opwel.

Nou en altyd en tot in ewigheid. Amen.
                                           5



Theotokion – Toon 4

U het deur u Goddelike geboortegewing, o Onbevlekte,
die sterflike aard van aardbewoners
wat deur die hartstogte bedorwe geraak het, nuutgemaak
en almal uit die dood tot die lewe van onverganklikheid opgerig.
Daarom, soos u geprofeteer het,
noem ons almal u tereg salig, o verheerlikte Maagd.

Of die Kruistheotokion (op Woensdag -en Vrydagoggende) – Toon 4

O al-onskuldige Maagd, Moeder van Christus ons God,
‘n swaard het deur u alheilige siel gegaan,
toe u u Seun en God uit vrye wil gekruisig sien.
Hou nie op om Hom te smeek nie, o Geseënde,
dat Hy ons vergewing van sondes mag skenk.

Kontakion – Toon 1

Laat ons die gelowiges almal Timótheus besing,
die heilige Dissipel en reisgenoot van Paulus,
en laat ons saam met hom die wyse Anastasius eer,
wat soos ‘n ster uit Persië voortgestraal het
en die hartstogte van die siel en siektes van die liggaam verdryf.

Ikos

Soos ‘n ervare visserman het Paulus, die groot Apostel, die nette van genade
gesprei,
en die van-God-sprekende Timótheüs soos ‘n heilige vangs ingetrek.
En toe hy saam met hom die eindes van die wêreld deurloop het,
het het hy hulle wat die woord van die Geloof ontvang het, uit die keel van die duiwel
getrek, waaronder ook die edele Anastasius getel het.
Want toe hy tot geloof kom, het hy al die dwalinge van die Persiërs versaak,
en die naam van Christus op sy skouers gedra.
Daarom verdyf hy deur Goddelike genade die hartstogte van die siel en siektes van
die liggaam.

Sinaksarion

Op die 22ste van vandeesmaand die Gedagtenis aan die Heilige Apostel Timótheüs,
dissipel van die Heilige Apostrel Paulus.

Verse.        In sy verlange na Goddelike kranse het Timótheüs
              die aarde met sy bloed gekleur toe hy met knuppels geslaan is.

              Op die 22ste is Timótheüs se gees weggeneem.
                                          6


Op dieselfde dag die Gedagtenis aan die Heilige en Regverdige Martelaar
Anastasius die Persiër.

Op dieselfde dag die Gedagtenis aan die heilige Martelare, Manuel, Joris, Petrus,
Leo, Sionios, Gabriël, Johannes, Leo, Parodos en die ander 377.

Deur hul heilige gebede, o God, ontferm U oor ons. Amen.

Eksapostilarion – Toon 2

‘n Allerligtende tweetal wat helderer as die son straal,
verlig vandag die hele skepping,
Timótheüs die Apostel wat die trone van die Apostels deelagtig is
en die Heilige Anastasius,
die vreugde van Monnike en roem van Martelare.

Theotokion – Toon 2

O Al-onskuldige Moeder van God,
die groot roem van Apostels, Martelare, Profete en Regverdiges,
versoen u Seun en Heer met u dienaars,
u wat aan God geboorte geskenk het,
wanneer hy Hy sal sit om elkeen na verdienste te oordeel.

Apostiga by die Lofpsalms – Toon 1

Vers. Wonderbaar is God in sy heiliges; die God van Israel self sal krag en sterkte
gee aan sy volk; lofwaardig is God.

Kom, o volke, laat ons die edele Stryder Anastasius besing,
wat goed vir die reggelowigheid meegeding het,
en laat ons sê:
“Verheug jou, kragtige kampvegter vir die Geloof,
ooreenkomstig (in navolging van?) die Profete en Apostels.
Verheug jou, jy wat Christus in jou gehad het
en Paulus se optrede nagevolg het.
Verheug jou, kalm hawe van die vermoeides.
Verheug jou, ons roem en die vreugde van die wêreld.”

Eer aan die Vader en aan die Seun en aan die Heilige Gees.

Toon 5

O Regverdige Vader,
jy het die oorwinnaar oor die geestelike Mede en Perse geword,
toe jy heel die dwaling van Babilon vernietig het
deur die krag van die Kruis.
Jy is nie deur die weekheid van die genietinge betower nie
en het nie die vuur van beproewinge gevrees nie.
Daarom het Christus ons God jou met oorwinningskranse gekroon.
                                          7


En waar jy nou by die Engele staan,
bid tot Heer en vra om vrede vir die wêreld
en groot barmhartigheid vir ons siele.

Nou en altyd en tot in ewigheid. Amen.

Theotokion – Toon 5

Verheug u, uitverkore duif, verguld met die vlerke van maagdelikheid,
allerskone tortel, uitverkore swael en allerreine mossie,
ooilam wat die Lam van ons God gebaar het,
heilige verskalf wat die juk gedra het van Hom wat ons sondes dra,
Vrugbare wingerdstok wat met die druiwetrosse van reggelowigheid bloei
wat die wyn van getuienis laat opwel.
Smeek Hom dat u smekelinge groot barmhartigheid geskenk mag word.

Of die Kruistheotokion (op Woensdag- en Vrydagoggende) – Toon 5

Terwyl sy wat aan U geboorte geskenk het by u Kruis staan, o Jesus,
het sy met smart geweeklaag en uitgeroep:
“My Kind, ek kan dit nie verduur om Hom wat ek gebaar het,
aan ‘n boom vasgeslaan te sien nie;
want ek wat nie ‘n man gehad het nie, het geboortepyne ontkom,
en hoe word ek nie nou deur pyn getref
en word ek wat onskuldig is in my hart verskeur.
Nou is die woord wat Simeon gespreek het, vervul,
dat ‘n swaard my hart sal deurboor;
Maar staan nou op, my Seun,
en red hulle wat u lof besing.”

Die res van die Mettediens en die Wegsending.
