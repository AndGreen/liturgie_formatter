Goeie Vrydag: Die Prosessie tydens die Mette vir Groot en Heilige Saterdag

Volk         Heilige God,
             Heilige Magtige,
             Heilige Onsterflike,
             ontferm U oor ons.

Voorbidding: Eerste Deel:

Priester     Wees ons barmhartig, o God, volgens u groot barmhartigheid,
             ons bid U, hoor ons en wees barmhartig.

Volk         Here, ontferm U. (3x)

Priester     Ook bid ons vir vrome Ortodokse Christene.

Volk         Here, ontferm U. (3x).

Priester     Ook bid ons vir ons pous en patriarg N., ons vader en
             aartsbiskop N., en vir al ons broers en susters in Christus.

Volk         Here, ontferm U. (3x)

Priester     Want U is 'n barmhartige en mensliewende God, en tot U stuur
             ons die lof omhoog, tot die Vader en die Seun en die Heilige
             Gees, nou en altyd en tot in ewigheid.

Volk         Amen.

             Heilige God,
             Heilige Magtige,
             Heilige Onsterflike,
             ontferm U oor ons.

Voorbidding Tweede Deel:

Priester     Wees ons barmhartig, o God, volgens u groot barmhartigheid,
             ons bid U, hoor ons en wees barmhartig.

Volk         Here, ontferm U. (3x)

Priester     Ook bid ons om rus vir allle Ortodokse Christene wat in die hoop
             op die opstanding tot die ewige lewe vroom ontslaap het,
             konings, partriarge, hiÃ«rarge, priesters, priestermonnike,
             diakensmonnike, monnike en nonne, vaders en moeders,
             voorvaders, ons grootouers en agtergrootouers, ouers, kinders,
             broers en susters, en familielede, van die vroegste tot die laaste
             tye, dat hulle al hul oortredings, opsetlik sowel as onopsetlik,
             vergewe mag word.
Volk        Ewige gedagtenis. (3X)

Priester    Want U is die Opstanding en die Lewe en die rus van al die
            Ortodokse Christene wat vroom ontslaap het, o Christus ons
            God; en tot U stuur ons die lof omhoog, soos ook tot u beginlose
            Vader en u alheilige, goeie en lewendmakende Gees; nou en
            altyd en tot in ewigheid.

Volk        Amen.

            Heilige God,
            Heilige Magtige,
            Heilige Onsterflike,
            ontferm U oor ons.

Voorbidding Derde Deel:

Priester    Wees ons barmhartig, o God, volgens u groot barmhartigheid,
            ons bid U, hoor ons en wees barmhartig.

Volk        Here, ontferm U. (3x)

Priester    Ook bid ons om barmhartigheid, lewe, vrede, gesondheid, heil
            en besoeking, vergifnis en kwytskelding van sondes vir die
            dienaars van God, alle toegewyde en Ortodokse Christene, wat
            in hierdie stad/dorp en gemeente woon of vertoef, vir die
            opsieners en lede van hierdie heilige Kerk en vir hulle
            familielede

Volk        Here, ontferm U. (3x)

Priester    Want U is 'n barmhartige en mensliewende God, en tot U stuur
            ons die lof omhoog, tot die Vader en die Seun en die Heilige
            Gees, nou en altyd en tot in ewigheid.

Volk        Amen.

            Heilige God,
            Heilige Magtige,
            Heilige Onsterflike,
            ontferm U oor ons.

Voorbidding Vierde Deel:

Priester    Wees ons barmhartig, o God, volgens u groot barmhartigheid,
            ons bid U, hoor ons en wees barmhartig.

Volk        Here, ontferm U. (3x)
Priester     Ook bid ons dat hierdie heilige kerk en hierdie stad / dorp en alle
             stede en dorpe en landelike gebiede bewaar mag word van die
             pes, hongersnood, aardbewings, oorstromings, brand, die
             swaard, buitelandse invalle, burgeroorlog en onvoorsiene dood;
             dat ons goeie en mensliewende God genadig, goed- en
             versoeningsgesind sal wees en al die toorn wat teen ons gewek
             is en alle siektes sal afwend en verdryf, en ons sal verlos van sy
             regmatige tugtiging wat oor ons hang, en Hom oor ons sal
             ontferm.

Volk         Here, ontferm U. (3x)

Priester     Ook bid ons dat die Here ons God na die stem van die smeking
             van ons sondaars sal luister, en Hom oor ons sal ontferm.

Volk         Here, ontferm U. (3x)

Priester     Hoor ons, o God ons Redder, die Hoop van alle eindes van die
             aarde en van hulle daar ver op see; en wees barmhartig, wees
             barmhartig, o Meester, oor ons sondes, en ontferm U oor ons.

             Want U is 'n barmhartige en mensliewende God, en tot U stuur
             ons die lof omhoog, tot die Vader en die Seun en die Heilige
             Gees, nou en altyd en tot in ewigheid.

Volk         Amen.

             Heilige God,
             Heilige Magtige,
             Heilige Onsterflike,
             ontferm U oor ons.

Die prosessie kom voor die kerkdeure tot stilstand en almal gaan die kerk
binne deur onderdeur die baar te loop. Daarna word die epitafios tydens die
sing van die troparia deur die priester die heiligdom binnegeneem en na hy
drie-maal daarmee om die Altaar beweeg het, word dit op die Altaar geplaas.
