                                      1


Die Veranderlike vir die Goddelike Liturgie van die H. Johannes
Chrysostomos vir die Sondag van die Heilige Godddraende Vaders van
Nicea.

Die Typika en Saligsprekinge en die gewone Lied van die Intog vir Sondae,
of meer gebruiklik:

Die Antifone van die Fees van Hemelvaart.

Eerste Antifoon – Toon Twee

v.1    My hart het 'n goeie woord geuiter. Ek maak my dade aan die koning
       bekend. (Ps. 44:1)

       Deur die gebede van die Theotokos, o Heiland, red ons.

v.2.   U is skoner as die mensekinders. Genade is uitgestort op u lippe. (Ps.
       44:2)
v.3    U troon, o God, is tot in ewigheid. Die septer van u koninkryk is 'n
       septer van regverdigheid. (Ps. 44:6)
v.4    Daarom het God, u God, U geseën met die olie van blydskap bo u
       metgeselle. (Ps. 44:2)

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.
Deur die gebede van die Theotokos, o Heiland, red ons.

Tweede Antifoon – Toon Twee

v. 1   Ons God is ‘n toevlug en sterkte, ‘n hulp in die benoudhede wat swaar
       oor ons gekom het. (Ps. 45:1)

Red, o Seun van God, wat in heerlikheid van ons opgeneem is in die
hemele, ons wat tot U sing: Halleluja.

v.2    Die Here van die Leërskare is met ons; die God van Jakop is ons
       helper. (Ps. 45:7)
v.3    Kom en aanskou die dade van God, die wonders wat Hy op die aarde
       verrig het. (Ps. 45:8)
v.4    Wees stil en weet dat Ek God is; Ek sal verhef word onder die nasies,
       Ek sal verhef word op die aarde. (Ps. 45:10)

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Eniggebore Seun en Woord van God...

Derde Antifoon – Toon 4

v.1    Alle volke klap met die hande; juig tot eer van God met 'n stem van
                                      2


       gejubel! (Ps. 46:1)

      In heerlikheid is U opgeneem, o Christus ons God,
      nadat U die dissipels verbly het
      met die belofte van die Heilige Gees.
      Want deur die seën is hulle verseker
      dat U die Seun van God is, die Verlosser van die wêreld.

v.2   Want die Here, die Allerhoogste, is indrukwekkend, ‘n groot Koning oor
      die hele aarde. (Ps. 46:2)
v.3   God regeer oor die nasies; God sit op sy heilige troon. (Ps. 46:8)

Lied van die Intog: Kom laat ons aanbid…wat opgestaan het uit die dode…

Apolitikion – Toon 6

Die engelemagte was by u graf;
die wagte het soos dooies geword.
Maria het by u graf gestaan,
op soek na u vlekkelose liggaam.
U het die doderyk beroof
sonder om daardeur aangetas te word.
U het die Maagd tegemoet gegaan en die lewe geskenk.
U wat uit die dode opgestaan het:
Here, eer aan U!

Van die Fees van Hemelvaart - Toon 4

In heerlikheid is U opgeneem, o Christus ons God,
nadat U die dissipels verbly het
met die belofte van die Heilige Gees.
Want deur die seën is hulle verseker
dat U die Seun van God is, die Verlosser van die wêreld.

Van die Vaders - Toon 8

Glorieryk is U, o Christus ons God,
wat ons heilige vaders as sterre op aarde gevestig het.
Deur hulle rig U ons op die ware geloof.
O Albarmhartige, eer aan U.

Van die Kerk

Kontakion – Toon 6

Na dat U die heilsbestel vir ons volbring het,
en die aardse met die hemelse verenig het,
is U in heerlikheid opgeneem, o Christus ons God,
sonder om van ons weg te gaan,
en terwyl U onafskeidbaar bly,
                                         3


en U roep hulle wat U liefhet toe:
“Ek is met julle en niemand is teen julle nie.”

Prokimenon - Toon 4 (Die Lied van die Drie Heilige Jongelinge) (Daniël 3)

Lofwaardig is U, Here, die God van ons vaders, en geprys en verheerlik sy u
naam tot in ewigheid.

Vers: Want U is regverdig in alles wat U vir ons gedoen het, en al u werke is
waar, en u weë is reg, en al u oordele is die waarheid.

Die Lesing uit die Handelinge van die Apostels (20:16-18; 28-36)

In daardie dae het Paulus besluit om by Efese verby te vaar, sodat hy nie in
Asië tyd sou verloor nie; want hy het hom gehaas om, as dit vir hom moontlik
was, op die pinksterdag in Jerusalem te wees. En van Miléte het hy gestuur
na Efese en die ouderlinge van die gemeente laat roep. En toe hulle by hom
kom, sê hy vir hulle: Gee dan ag op julleself en op die hele kudde waaroor die
Heilige Gees julle as opsieners aangestel het om as herders die gemeente
van God te versorg, wat Hy deur sy eie bloed verkry het. Want ek weet dit, dat
ná my vertrek wrede wolwe onder julle sal inkom en die kudde nie sal spaar
nie. Ja, uit julle self sal daar manne opstaan wat verkeerde dinge praat om die
dissipels weg te trek agter hulle aan. Daarom moet julle waak en onthou dat
ek drie jaar lank nag en dag nie opgehou het om elkeen met trane te vermaan
nie. En nou, broeders, dra ek julle op aan God en aan die woord van sy
genade, wat magtig is om julle op te bou en julle ‘n erfdeel te gee onder al die
geheiligdes. Niemand se silwer of goud of klere het ek begeer nie; maar julle
weet self dat hierdie hande voorsien het in die behoeftes van my en die wat
by my was. Ek het julle in alles getoon dat ons deur so te arbei die swakkes
moet help en die woorde van die Here Jesus moet onthou, dat Hy gesê het:
Dit is saliger om te gee as om te ontvang. En ná hierdie woorde het hy
neergekniel en met hulle almal saam gebid.

Halleluja (3x) Toon 1 (Ps. 49)

Die God van die gode, die Here, het gespreek en die aarde geroep, van die
opgang van die son tot sy ondergang toe..

Versamel vir Hom sy heiliges, wat sy verbond by offers gesluit het..

Die Evangelie volgens Johannes (17:1-13)

In die daardie tyd het Jesus sy oë na die hemel opgehef en gesê: Vader, die
uur het gekom; verheerlik u Seun, sodat u Seun U ook kan verheerlik – soos
U Hom mag oor alle vlees gegee het, sodat Hy aan almal wat U Hom gegee
het, die ewige lewe kan gee. En dit is die ewige lewe, dat hulle U ken, die
enige ware God, en Jesus Christus wat U gestuur het. Ek het U verheerlik op
die aarde. Die werk wat U My gegee het om te doen, het Ek volbring. En nou,
Vader, verheerlik My by Uself met die heerlikheid wat Ek by U gehad het
voordat die wêreld was. Ek het u Naam openbaar aan die mense wat U My uit
                                      4


die wêreld gegee het. Hulle het aan U behoort, en U het hulle aan My gegee,
en hulle het u woord bewaar. Nou weet hulle dat alles wat U My gegee het,
van U kom. Want die woorde wat U My gegee het, het Ek aan hulle gegee; en
hulle het dit ontvang en waarlik erken dat Ek van U uitgegaan het, en hulle het
geglo dat U My gestuur het. Ek bid vir hulle; Ek bid nie vir die wêreld nie,
maar vir die wat U My gegee het, omdat hulle aan U behoort. En alles wat
Myne is, is Uwe; en wat Uwe is, is Myne; en Ek is in hulle verheerlik. En Ek is
nie meer in die wêreld nie, maar hulle is in die wêreld; en Ek kom na U toe.
Heilige Vader, bewaar in u Naam die wat U My gegee het, sodat hulle een
kan wees net soos Ons. Toe Ek saam met hulle in die wêreld was, het Ek
hulle in u Naam bewaar. Oor die wat U My gegee het, het Ek gewaak; en nie
een van hulle het verlore gegaan nie, behalwe die seun van die verderf, sodat
die Skrif vervul sou word. Maar nou kom Ek na U toe; en Ek spreek hierdie
dinge in die wêreld, sodat hulle My blydskap volkome in hulle kan hê.

“Dit is waarlik gepas…” soos gewoonlik.

Kommunielied: “Loof die Here…” soos gewoonlik.

In plaas van “Ons het die Ware Lig gesien…”:

In heerlikheid is U opgeneem, o Christus ons God...

Wegsending: Mag Hy wat opgestaan het uit die dode, en in heerlikheid van
ons opgeneem is in die hemele en gaan sit het aan regterhand van God die
Vader, Christus ons ware God...
