                                       1


                           Groot Komplete
Priester     Geseënd is ons God immer, nou en altyd en tot in ewigheid.

Leser

Amen. Eer aan U, ons God, eer aan U.

Hemelse Koning, Trooster, Gees van die Waarheid,
alomteenwoordig en met Wie alles vervul is,
Skatkis van die goeie en Gewer van lewe,
kom woon in ons,
suiwer ons van alle onreinheid,
en red ons siele, o Goeie.

Heilige God, Heilige Magtige, Heilige Onsterflike, ontferm U oor ons. (drie
maal)

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Alheilige Drie-eenheid, ontferm U oor ons.
Here, reinig ons van ons sondes.
Meester, vergeef ons ons oortredinge.
Heilige, besoek en genees ons swakhede,
om u Naams ontwil.

Here, ontferm U. Here, ontferm U. Here, ontferm U.

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Onse Vader, wat in die hemele is,
laat u naam geheilig word.
Laat u koninkryk kom.
Laat u wil geskied
soos in die hemel net so ook op die aarde.
Gee ons vandag ons daaglikse brood
en vergeef ons ons skulde
soos ons ook ons skuldenaars vergewe
en lei ons nie in versoeking nie
maar verlos ons van die bose.

Priester     Want aan U behoort die Koninkryk, en die krag, en die
             heerlikheid, aan die Vader en die Seun en die heilige Gees, nou
             en altyd en tot in ewigheid.

Leser        Amen

Here, ontferm U. (twaalf maal)
                                       2


Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Kom, laat ons aanbid en neerval voor God, ons Koning!
Kom, laat ons aanbid en neerval voor Christus God, ons Koning!
Kom, laat ons aanbid en neerval voor Christus self, ons Koning en God!

Psalm 69

O God, kom my te hulp; Here, haas U om my te help.
Laat hulle wat my siel soek beskaamd staan en in die verleentheid gestel
word.
Laat hulle wat my kwaad toewens agteruitwyk en beskaam word.
Laat hulle wat vir my sê: Goed so! Goed so! terstond agteruitwyk vanweë hul
beskaming.
Laat almal wat U soek jubel en bly wees oor U, en laat hulle wat u heil liefhet
altyd sê: Laat God verheerlik word!
Maar ek is arm en behoeftig; o God, help my! U is my hulp en my redder;
Here, talm tog nie!

Hier word die Groot Kanon gesing.

Psalm 4

Toe ek geroep het, het die God van my geregtigheid my gehoor; in verdukking
het U vir my ruimte gemaak.
Betoon medelye met my, en hoor my gebed.
Mensekinders, hoe lank sal julle trae harte hê; waarom het julle ydelheid lief
en soek julle die leuen?
En weet dat die Here Sy heilige wonderbaar gemaak het; die Here sal my
hoor wanneer ek tot Hom roep.
Word kwaad, maar sondig nie; wat julle in julle harte sê, betreur dit op julle
beddens.
Offer 'n offer van geregtigheid, en plaas julle hoop op die Here. Baie sê: Wie
sal vir ons goeie dinge wys?
Die lig van u aangesig het as 'n teken oor ons verskyn, Here;
U het blydskap in my hart gegee.
Vanweë die vrug van hulle koring en wyn en olie is hulle vermenigvuldig.
In vrede sal ek gaan lê en dadelik aan die slaap raak; want U alleen, Here,
het my in hoop gevestig.

Psalm 6

O Here, berispe my nie in u woede nie, tugtig my nie in u toorn nie.
Ontferm U oor my, Here, want ek is swak; genees my, Here, want my
gebeente is ontsteld.
Ook my siel is baie ontsteld; en U, Here, hoe lank?
Keer terug, Here, verlos my siel; red my op grond van u barmhartigheid, want
in die dood is daar niemand wat U gedenk nie, en wie sal U in die doderyk
bely?
                                     3


Ek het geswoeg in my gesug; elke nag sal ek my bed was, met my trane sal
ek my rusbank benat.
Ontsteld van woede is my oog; ek het oud geword onder al my vyande.
Gaan weg van my, julle almal wat ongeregtigheid bedryf, want die Here het
die stem van my geween gehoor.
Die Here het my smeking gehoor, die Here het my gebed aanvaar.
Laat al my vyande beskaam word en in groot verwarring gebring word; laat
hulle omdraai en gou grootliks beskaam word.

Psalm 12

Hoe lank sal U my heeltemal vergeet, Here? Hoe lank sal U u aangesig van
my af wegdraai?
Hoe lank sal ek raad hou in my siel, met smarte in my hart oordag? Hoe lank
sal my vyand oor my verhef word?
Aanskou my, verhoor my, Here my God; verlig my oë, sodat ek nie in die
dood inslaap nie, sodat my vyand nie kan sê: ek het hom oorwin nie; my
verdrukkers sal jubel as ek wankel.
Maar ek het op u barmhartigheid gehoop; my hart sal jubel in u heil.
Ek sal sing tot die Here wat aan my goed gedoen het, en ek sal psalmsing tot
die naam van die Here die Allerhoogste.

Psalm 24

Tot U, o Here, het ek my siel opgehef.
My God, op U het ek vertrou;
laat my nie beskaamd staan nie; laat my vyande my nie bespot nie.
Want almal wat op U wag, sal nie beskaamd staan nie. Laat hulle beskaamd
staan wat sonder oorsaak wetteloos handel.
Here, maak my u weë bekend; leer my u paaie.
Lei my in u waarheid en leer my, want U is God, my Verlosser, en op U het ek
die hele dag gewag.
Dink, Here, aan u barmhartigheid en u goedertierenhede, want dié is van
ewigheid af.
Dink nie aan die sondes van my jonkheid en onkunde nie; dink aan my na u
goedertierenheid, om u goedheid ontwil, o Here.
Die Here is goed en reg; daarom sal Hy sondaars leer aangaande die weg.
Hy sal die sagmoediges lei in die reg, die sagmoediges sy weg leer.
Al die paaie van die Here is goedertierenheid en waarheid vir dié wat sy
verbond en sy getuienisse soek.
Om u Naam ontwil, Here, vergeef my sonde, want dit is groot.
Wie is die man wat die Here vrees? Hy sal hom leer aangaande die weg wat
hy gekies het.
Sy siel sal vernag in die goeie, en sy nageslag sal die land beërwe.
Die Here is ‘n steun vir dié wat Hom vrees, en sy verbond is om hulle dit
bekend te maak.
My oë is altyddeur op die Here, want Hý sal my voete uit die net trek.
Sien my aan en ontferm U oor my, want ek is ‘n eniggeborene en arm.
Die benoudhede van my hart het vermenigvuldig; lei my uit my nood.
                                        4


Aanskou my vernedering en my moeite, en vergeef al my sondes.
Aanskou my vyande, want hulle het vermenigvuldig, en hulle het my met ’n
onregverdige haat gehaat.
Bewaar my siel en red my; laat my nie beskaamd staan nie, want op U het ek
my hoop gestel.
Die onbedorwenes en opregtes het my aangekleef, want op U het ek gewag,
Here.
O God, verlos Israel uit al sy benoudhede!

Psalm 30

Op U, o Here, het ek my hoop gestel; laat my nooit beskaamd staan nie.
Bevry my deur u geregtigheid en red my.
Neig u oor tot my, wees gou om my te red; wees vir my ’n beskermende God,
en ’n huis van toevlug om my te verlos.
Want U is my steun en my toevlug; en om u Naam ontwil sal U my lei en my
onderhou.
U sal my laat uitgaan uit hierdie strik wat hulle heimlik vir my gestel het , want
U is my beskermer, o Here.
In u hande sal ek my gees oorgee; U het my verlos, Here, God van waarheid.
U het hulle gehaat wat vergeefs aan ydelhede vashou , maar ék het op die
Here gehoop.
Ek sal my verheug en bly wees in u goedertierenheid, omdat U my
vernedering aangesien, my siel uit die nood verlos het.
U het my nie in die hande van die vyand opgesluit nie; U het my voete op wye
grond laat staan.
Ontferm U oor my, Here, want ek word verdruk; van ontsteltenis het my oog
onrustig geword, my siel en my buik.
Want my lewe het weggekwyn van smart en my jare van gesug; my krag het
swak geword deur armoede, en my gebeente is in verwarring gebring.
By al my teëstanders het ek ’n voorwerp van smaad geword, ja, grootliks vir
my bure, en ’n voorwerp van skrik vir my bekendes; die wat my buite sien, het
van my af weggevlug.
Ek is vergeet uit die hart, soos ’n dooie; ek het geword soos ‘n werktuig wat
vergaan het.
Want ek het die skindertaal van baie gehoor wat rondom woon — toe hulle
teen my bymekaarkom, het hulle beraadslaag om my lewe te neem.
Maar ék het my hoop op U gestel, o Here. Ek het gesê: U is my God.
My lot is in u hande; red my uit die hand van my vyande en van my
vervolgers.
Laat u aangesig skyn oor u kneg, verlos my deur u goedertierenheid.
Here, laat my nie beskaamd staan nie, want ek het U aangeroep; laat die
goddelose beskaamd staan, laat hulle na die doderyk gevoer word.
Laat die bedrieglike lippe stom word wat in trotsheid en veragting
wettelossheid spreek teen die regverdige.
O, hoe groot is die oorvloed van u goedheid wat U weggelê het vir die wat U
vrees; U het dit uitgewerk vir die wat hul hoop op U stel, in die
teenwoordigheid van die mensekinders.
U sal hulle verberg in die skuilplek van u aangesig van die beroering van
mense; U sal hulle in ’n tabernakel beskut teen die teenspraak van tonge.
                                        5


Geloofd sy die Here, want Hy het sy goedertierenheid wonderbaar gemaak, in
’n versterkte stad.
Ek tog het in my angs gesê: Ek is weggewerp van die aangesig van u oë;
daarom het U die stem van my smeking gehoor, Here, toe ek U aangeroep
het.
Julle moet die Here liefhê, al sy heiliges, want die Here soek waarheid en
vergeld hulle wat uitermate trots handel.
Wees dapper, en laat julle hart sterk wees, almal wat jul hoop op die Here
stel.

Psalm 90

Hy wat in die hulp van die Allerhoogste woon, sal onder die beskutting van die
God van die hemel vernag.
Hy sal tot die Here sê: U is my helper en my toevlug; my God, op Hom sal ek
my hoop stel.
Want Hy sal jou red uit die strik van die jagters, en van die verwarrende
woord.
Hy sal jou dek met sy skouers, en onder sy vleuels sal jy hoop hê; sy
waarheid sal jou met ‘n skild omring.
Jy sal nie vrees vir die skrik van die nag, vir die pyl wat bedags vlieg nie,
vir die ding wat in die donker wandel, vir die ongeluk en die bose gees van die
middaguur nie.
‘n Duisend sal aan jou sy val en tienduisend aan jou regterhand — na jou sal
dit nie aankom nie.
Net met jou oë sal jy dit aanskou en die vergelding van die sondaars sien.
Want U, Here, is my hoop. Die Allerhoogste het jy jou beskutting gemaak.
Geen onheil sal jou nader en geen plaag naby jou tent kom nie; want Hy sal
sy engele aangaande jou bevel gee om jou te bewaar op al jou weë.
Hulle sal jou op die hande dra, sodat jy jou voet teen geen klip stamp nie.
 Op die adder en die basilisk sal jy trap, en die leeu en die slang sal jy vertrap.
Want hy het sy hoop op My gestel, en Ek sal hom red; Ek sal hom beskut,
omdat hy my Naam ken.
Hy sal My aanroep, en Ek sal hom verhoor; in die verdukking is Ek by hom;
en Ek sal hom uitred en hom verheerlik.
Met lengte van dae sal Ek hom versadig, en Ek sal hom my heil laat sien.

Buite die Vastyd word o.s. sonder melodie gelees, maar daartydens word dit
stadig en luid deur beide kore gesing.

Toon 6

God is met ons, begryp dit, o volke, en onderwerp julle.
Want God is met ons.

Hoor dit tot aan die einde van die aarde.
Want God is met ons.

Onderwerp julle, o magtiges.
Want God is met ons.
                                        6



Want as julle weer magtig word, sal julle ook weer onderwerp word.
Want God is met ons.

En watter plan julle ook al beraam, die Here sal dit verydel.
Want God is met ons.

En watter woord julle ook al spreek, dit sal nie onder julle stand hou nie.”
Want God is met ons.

Ons sal die skrik wat julle veroorsaak nie vrees nie, en ons sal nie in
verwarring gebring word nie.
Want God is met ons.

Maar die Here ons God, Hom sal ons heilig, en Hy sal ons vrees wees.
Want God is met ons.

En as ek op Hom vertrou, sal Hy vir my tot heiliging wees.
Want God is met ons.

En ek sal op Hom vertrou, en sal deur Hom gered word.
Want God is met ons.

Kyk, ek en die kinders wat God my gegee het.
Want God is met ons.

Die volk wat in duisternis wandel, het ‘n groot lig gesien.
Want God is met ons.

Oor ons wat in die land van die doodskaduwee woon, sal ‘n lig skyn.
Want God is met ons.

Want ‘n Kind is vir ons gebore, ‘n Seun, en Hy is aan ons gegee.
Want God is met ons.

Sy heerskappy is op sy skouer.
Want God is met ons.

En daar is geen einde aan sy vrede nie.
Want God is met ons.

En sy naam sal genoem word “Engel van Groot Raad”.
Want God is met ons.

Wonderbare Raadsman.
Want God is met ons.

Sterke God, Maghebber, Vredevors.
Want God is met ons.
                                       7


Vader van die toekomstige eeu.
Want God is met ons.

Eer aan die Vader en aan die Seun en aan die Heilige Gees.
Want God is met ons.

Nou en altyd en tot in ewigheid. Amen.
Want God is met ons.

Daarna die twee kore tesame:

God is met ons, begryp dit, o volke, en onderwerp julle.
Want God is met ons.

Eerste Koor

Nou dat ek die dag deurleef het, dank ek U, Here;
en smeek U: Gee dat die aand en ook die nag
sonder sonde mag wees, o Heiland, en red my.

Tweede Koor

Eer aan die Vader en die Seun en die Heilige Gees.

Nou dat die dag verby is, verheerlik ek U, Meester,
en smeek U: Gee dat die aand en ook die nag
sonder struikeling mag wees, o Heiland, en red my.

Eerste Koor

Nou en altyd en tot in ewigheid. Amen,

Nou dat ek die dag deurloop het, besing ek U, Heilige,
en smeek U, gee dat die aand en ook die nag
vry van listige aanslae mag wees, o Heiland, en red my.

Dan die Twee Kore saam, om die beurt in Toon 6:

Die liggaamlose natuur van die Gerubim verheerlik U met nimmerswygende
lofliedere.

Die sesvlerkige wesens, die Serafim, verhef U met onophoudelike stemme.

Die hele leërskare van Engele prys U met driemaal-heilige liedere.

Want voor alle dinge is U die Vader wat Is, en is U met u mede-beginlose
Seun.

En U dra die Gees van lewe wat gelyk in eer is, en toon so die
onverdeeldheid van die Drie-eenheid.
                                        8



Alheilige Maagd, Moeder van God, ooggetuies en dienaars van die Woord.

Al die kore van die Profete en Martelare, diegene wat die ewige lewe het.

Bid innig vir ons almal, want ons almal verkeer in gevare.

Sodat ons van die dwaling van die Bose verlos mag word en die lied van die
Engele mag sing.

Heilig, heilig, heilig, Driemaal heilige Here, ontferm U oor ons en red ons.
Amen.

Geloofsbelydenis

Ek glo in een God, die almagtige Vader, die Skepper van die hemel en die
aarde, en van alle sigbare en onsigbare dinge.
En in een Here, Jesus Christus, die eniggebore Seun van God, gebore uit die
Vader voor alle tye. Lig uit Lig, ware God uit ware God, gebore, nie gemaak
nie, een in wese met die Vader, deur Wie alle dinge ontstaan het.
Wat ter wille van ons, mense, en ter wille van ons saligheid neergedaal het uit
die hemele, vlees geword het deur die Heilige Gees en die Maagd Maria, en
mens geword het.
Wat vir ons gekruisig is onder Pontius Pilatus, en gely het en begrawe is, en
op die derde dag weer opgestaan het, volgens die Skrifte.
Wat opgevaar het na die hemele en sit aan die regterhand van die Vader.
En wat weer sal kom met heerlikheid om te oordeel die lewendes en die
dooies.
Wie se Koninkryk geen einde sal hê nie.
En in die Heilige Gees, die Here, die Lewendmaker, wat van die Vader
uitgaan, wat saam met die Vader en die Seun aanbid en verheerlik word, wat
gespreek het deur die profete.
En in een Heilige, Katolieke en Apostoliese Kerk.
Ek bely een doop tot vergifnis van sondes.
Ek verwag die opstanding van die dooies en die lewe van die toekomstige
ewigheid. Amen.

Dan: O Alheilige Meesteres, ens. Al die reëls behalwe die eerste, wat drie
keer gesê word, word twee keer gesê, en die laaste word net een keer gesê.
Die tweede koor begin in Toon 6:

O Alheilige Meesteres, Theotokos, bid vir ons sondaars. (3x)

Al die hemelse magte van die heilige Engele en Aartsengele, bid vir ons
sondaars. (2x)

Heilige Johannes, Profeet en Voorloper en Doper van ons Here Jesus
Christus, bid vir ons sondaars. (2x)
                                        9


Heilige glorieryke Apostels, Profete en Martelare, en al die Heiliges, bid vir
ons sondaars. (2x)

Ons Heilige Goddraende Vaders, Herders en Leermeesters van die wêreld,
bid vir ons sondaars. (2x)

Onoorwinlike en onverganklike en Goddelike krag van die kosbare en
lewendmakende Kruis, verlaat ons sondaars nie.

O God, reinig ons sondaars en wees ons barmhartig.

Leser

Heilige God, Heilige Magtige, Heilige Onsterflike, ontferm U oor ons. (drie
maal)

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Alheilige Drie-eenheid, ontferm U oor ons.
Here, reinig ons van ons sondes.
Meester, vergeef ons ons oortredinge.
Heilige, besoek en genees ons swakhede,
om u Naams ontwil.

Here, ontferm U. Here, ontferm U. Here, ontferm U.

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Onse Vader, wat in die hemele is,
laat u naam geheilig word.
Laat u koninkryk kom.
Laat u wil geskied
soos in die hemel net so ook op die aarde.
Gee ons vandag ons daaglikse brood
en vergeef ons ons skulde
soos ons ook ons skuldenaars vergewe
en lei ons nie in versoeking nie
maar verlos ons van die bose.

Priester      Want aan U behoort die Koninkryk, en die krag, en die
              heerlikheid, aan die Vader en die Seun en die heilige Gees, nou
              en altyd en tot in ewigheid.

Leser         Amen

Dan word die volgende Troparia gelees, op Maandae en Woensdae, in Toon
2:
                                      10


Verlig ons oë, Christus ons God, sodat ons nie tot die dood toe slaap nie,
sodat my vyand nie sê: “Ek het hom oorwin” nie.

Eer aan die Vader en aan die Seun en aan die Heilige Gees,

O God, wees die helper van my siel, want ek gaan deur baie strikke; verlos
my daarvan en red my, o Goeie, as die Mensliewende.

Nou en altyd en tot in ewigheid. Amen.

Omdat ons geen vrymoedigheid het vanweë ons baie sondes nie, smeek
Hom wat uit u gebore is, o Maagd Theotokos. Want die gebed van ‘n Moeder
dra krag waar dit by die goedgesindheid van die Meester kom. Veronagsaam
nie die smeekbedes van sondaars nie, o aleerbiedwaardige, want barmhartig
en in staat om te red is Hy wat Hom verwerdig het om in die vlees vir ons te
ly.

en op Dinsdae en Donderdae die volgende in Toon 8:

U weet dat my onsigbare vyande nooit slaap nie, Here, en U wat my gevorm
het, is bekend met die swakheid van my ellendige vlees. Daarom sal ek my
gees in u hande toevertrou. Beskut my met die vleuels van u goedheid, sodat
ek nie tot die dood toe slaap nie, en verlig my geestelike oë, deur die
genieting van u Goddelike woorde; en wek my op ‘die regte tyd om U te
verheerlik, daar U alleen goed en mensliewend is.

Vers: Sien op my neer en ontferm U oor my, volgens die oordeel van hulle
wat u Naam liefhet.

Hoe vreeswekkend is u oordeel, Here, wanneer die Engele daar staan, die
mense ingelei, die boeke oopgemaak, die dade ondersoek en die gedagtes
beproef word. Watter oordeel sal daar wees oor my, wat in sonde ontvang is?
Wie sal vir my die vlamme blus? Wie sal my duisternis verlig, as U, Here, U
nie oor my ontferm nie, as die Mesnliewende?

Eer aan die Vader en aan die Seun en aan die Heilige Gees.

Skenk my trane, o God, soos eens aan die sondige vrou, en maak my
waardig om u voete daarmee te benat, U wat my van die dwaalweg bevry het;
en om u welriekende mirre op te dra, ‘n skoon lewe wat deur bekering in my
geskep is, sodat ook ek u stem van belofte mag hoor: “Jou geloof het jou
gered; gaan in vrede.”

Nou en altyd en tot in ewigheid. Amen.

Deur u as onbeskaamde hoop te hê, o Theotokos, sal ek gered word. Daar ek
u beskerming verkry het, o Al-onbevlekte, sal ek nie vrees nie. Ek sal my
vyande vervolg en hulle boei, daar ek my met u beskutting alleen gepantser
het; en waar ek smeek om u allerkragtige hulp, roep ek tot u: “O Meesteres,
red my deur u gebede, en laat my opstaan uit die somber slaap, tot
                                        11


verheerliking van u, deur die krag van die Seun van God wat uit u vlees
aangeneem het,

Op Vrydae die volgende

Apostels, Martelare, en Profete,
Hiërarge, Monnike en Regverdiges,
julle wat enduit goed gearbei het en die geloof behou het,
wat vrymoedigheid het by die Heiland, o goeies,
ons vra julle: Doen vir ons voorbidding, dat ons siele gered mag word.

Eer aan die Vader en aan die Seun en aan die Heilige Gees.

Met die Heiliges laat rus, o Christus, die siel(e) van u dienaar(s) waar daar
geen pyn, smart of sugting is nie, maar waar lewe is sonder einde

Nou en altyd en tot in ewigheid. Amen.

As eersteling offers van die natuur, o Heer,
offer die wêreld U wat die skepping geplant het
die Goddraende martelare.
Deur hul gebede bewaar u Kerk in diepe vrede,
en beskerm haar deur die Theotokos,
U wat ryk aan barmhartigheid is.

                            ***********************
Here, ontferm U (40x)

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Eerbiedwaardiger as die Gerubim,
en onvergelyklik glorieryker as die Serafim,
het u ongeskonde God die Woord gebaar.
Ware Theotokos, ons verheerlik u.

In die Naam van die Here, seën, vader.

Priester      Deur die gebede van ons heilige vaders, Here Jesus Christus
              ons God, ontferm U oor ons.

Leser         Amen.

Gebed van die H. Basilios

O Here, Here, wat ons bewaar het van alle pyle wat in die dag vlieg, bewaar
ons ook van alle dinge wat in die duisternis wandel. Aanvaar ons aandgebed,
die opheffing van ons hande. Gee dat ons die nag onberispelik mag deurloop,
sonder om deur die bose versoek te word; en verlos ons van alle skrik en
vrees wat ons van die duiwel af oorval. Skenk ons siele ootmoed, en aan ons
                                      12


gedagtes besorgdheid oor die ondersoek tydens u vreeswekkende en
regverdige oordeel. Spyker ons vlees vas aan die vrees vir U, en dood ons
lede wat op die aardse ingestel is, sodat ons tydens die stilte van die slaap
verlig mag word deur die aanskoue van u oordele. Verwyder van ons alle
onbetaamlike droombeelde en skadelike begeertes. Wek ons op die tyd van
gebed, versterk in die geloof, met vooruitgang in u voorskrifte; deur die
welbehae en goedheid van u eniggebore Seun, met Wie U geloof word, saam
met u alheilige, goeie en lewendmakende Gees, nou en altyd en tot in
ewigheid. Amen.

Kom, laat ons aanbid en neerval voor God, ons Koning!
Kom, laat ons aanbid en neerval voor Christus God, ons Koning!
Kom, laat ons aanbid en neerval voor Christus self, ons Koning en God!

Psalm 50

Ontferm U oor my, o God, volgens u groot barmhartigheid en wis volgens die
oorvloed van u medelye my oortreding uit.
Was my heeltemal van my ongeregtigheid en reinig my van my sonde. Want
ek ken my ongeregtigheid, en my sonde is altyd voor my.
Teen U alleen het ek gesondig en gedoen wat boos is in u oë, sodat U
geregverdig mag word deur u woorde, en u mag oorwin wanneer U geoordeel
word.
Want kyk, in ongeregtighede is ek ontvang, en in sondes het my moeder my
gebaar.
Want kyk, U het waarheid liefgehad, die geheime en verborgene van u
wysheid het U aan my bekend gemaak.
U sal my besprinkel met hisop, en ek sal gereinig word; U sal my was en ek
sal witter word as sneeu.
U sal my vreugde en blydskap laat hoor; die vernederde gebeentes sal jubel.
Wend u aangesig van my sondes af, en wis al my ongeregtighede uit.
Skep in my 'n rein hart, o God, en gee opnuut 'n opregte gees in my binneste.
Verwerp my nie van u aangesig nie, en neem u Heilige Gees nie van my weg
nie.
Gee my weer die vreugde van u heil, en versterk my deur u bestierende
Gees.
Ek sal wetteloses u weë leer, en die goddeloses sal hulle tot U wend.
Red my van bloedskuld, o God, God van my heil; my tong sal jubel oor u
geregtigheid.
Here, U sal my lippe open, en my mond sal u lof verkondig.
Want as U 'n offer verlang het, sou ek dit gegee het; in brandoffers sal U geen
behae hê nie.
'n Offer aan God is 'n verbryselde gees; 'n verbryselde en vernederde hart sal
God nie verag nie.
Doen goed, Here, aan Sion in u welbehae, en laat die mure van Jerusalem
gebou word.
Dan sal U 'n welbehae hê in 'n offer van geregtigheid, in offergawe en
brandoffers; dan sal hulle stiere offer op u altaar.

Psalm 101
                                      13



O Here, hoor my gebed, en laat my geroep tot by U kom.
Wend nie u aangesig van my op die dag as ek in benoudheid is nie; neig u
oor tot my; op die dag as ek U aanroep, verhoor my gou.
Want my dae het soos rook verdwyn en my gebeente het soos ’n stok
uitgedroog.
Ek is platgeslaan soos gras en my hart het verdor; want ek vergeet om my
brood te eet.
Vanweë die klank van my gesug het my gebeente aan my vlees gekleef.
Ek was soos ’n pelikaan van die woestyn, ek het geword soos ’n uil op ‘n
puinhoop.
Ek het ‘n nagwaak gehou en geword soos ’n eensame mossie op die dak.
Die hele dag het my vyande my gesmaad; en die wat my geprys het, het teen
my gesweer.
Want ek het as soos brood geëet en my drank met weeklag gemeng,
vanweë die aangesig van u grimmigheid en u toorn; want U het my opgehef
en my neergewerp.
My dae het soos ’n skaduwee gewyk, en ek, ek het soos gras verdor.
Maar U, o Here, U bly tot in ewigheid, en u gedagtenis van geslag tot geslag.
Ú sal opstaan, U oor Sion ontferm; want dit is tyd om medelye met hom te hê,
want die bestemde tyd het gekom.
Want u knegte het ‘n welbehae in sy klippe gehad en sal medelyde met sy
stof hê.
En die nasies sal die Naam van die Here vrees en al die konings u
heerlikheid;
want die Here sal Sion opbou, en sal in sy heerlikheid gesien word.
Hy het die gebed van die nederiges aangesien, en hul versoek nie verag nie.
Laat dit vir die volgende geslag opgeskrywe word, en die volk wat geskape
word, sal die Here loof;
omdat Hy van sy heilige hoogte neergesien het, die Here uit die hemel op die
aarde gelet het,
om die gekerm van die geboeides te hoor, om los te maak die kinders van die
wat gedood is; sodat hulle in Sion die Naam van die Here kan verkondig en sy
lof in Jerusalem,
wanneer die volke saam vergader, ook die konings om die Here te dien.
Hy het hom op die weg van sy krag geantwoord: maak aan my die geringe
getal van my dae bekend.
Neem my nie weg in die helfte van my dae nie; u jare is van geslag tot geslag.
In die begin het U die aarde gegrondves, Here, en die hemele is die werk van
u hande.
Húlle sal vergaan, maar Ú bly; ja, hulle almal sal oud word soos ’n kleed; U
sal hulle opvou soos ’n kledingstuk, en hulle sal verander word.
Maar U bly dieselfde, en u jare sal geen einde hê nie.
Die kinders van u knegte sal tent opslaan, en hulle nageslag sal vir ewig gelei
word.

Die Gebed van Manasse, Koning van Judea.

O Almagtige Here, God van ons Vaders, van Abraham, Isak en Jakob, en van
hul regverdige saad, wat die hemel en die aarde met al hul sieraad gemaak
                                      14


het, wat die see met die woord van u bevel gebind het, wat die Diepte gesluit
en met u ontsagwekkende, glorieryke Naam verseël het, vir Wie alle dinge
sidder en bewe by die aanskoue van u mag; want ondraaglik is die majesteit
van u heerlikheid, en ondraaglik is die toorn van u dreiging teenoor sondaars,
maar ook onmeetlik en ondeurgrondelik is die barmhartigheid van u belofte.
Want U is die allerhoogste Here, goedhartig, lankmoedig, en ryk aan
barmhartigheid; en U is bedroef oor die boosheid van die mensdom. O Here,
volgens die oorvloed van u goedheid het U bekering en vergifnis verkondig vir
dié wat teen U gesondig het en volgens die oorvloed van u medelye het U
bekering met die oog op verlossing vir sondaars bepaal. U, o Here, God van
die Leërskare, het dus nie bekering vir regverdiges ingestel nie, vir Abraham,
Isak en Jakob, wat nie teen U gesondig het nie, maar U het bekering vir my,
sondaar, ingestel, omdat ek meer as die aantal korrels seesand gesondig het.
My sondes het vermenigvuldig, Here; my sondes het vermenigvuldig, en ek is
vanweë die oorvloed van my ongeregtighede onwaardig om te kyk en die
hoogte van die hemel te aanskou, waar ek neergedruk word deur baie
ysterboeie, sodat ek nie my hoof omhoog kan lig nie, en daar is geen
verligting vir my nie, omdat ek u toorn gewek het, en boosheid voor U begaan
het, deur nie u wil te doen en nie u bevele te onderhou nie. En nou buig ek die
knie van my hart, en pleit om u goedheid. Ek het gesondig, Here, ek het
gesondig, en ek ken my sondes, maar ek bid en vra U: Vergewe my, Here,
vergewe my, en vernietig my nie saam met my sondes nie, en hou nie vir
ewig in u toorn my booshede teen my nie, en verdoem my nie tot die onderste
dele van die aarde nie; want U is God, die God van hulle wat hulle bekeer, en
in my sal U al u goedheid bewys; want hoewel ek onwaardig is, sal U my red
volgens u groot barmhartigheid, en ek sal U altyd loof, in al my lewensdae.
Want heel die hemelse Leërskare loof U, en aan U behoort die heerlikheid tot
in ewigheid. Amen.

Heilige God, Heilige Magtige, Heilige Onsterflike, ontferm U oor ons. (drie
maal)

Eer aan die Vader en aan die Seun en aan die Heilig
e Gees, nou en altyd en tot in ewigheid. Amen.

Alheilige Drie-eenheid, ontferm U oor ons.
Here, reinig ons van ons sondes.
Meester, vergeef ons ons oortredinge.
Heilige, besoek en genees ons swakhede,
om u Naams ontwil.

Here, ontferm U. Here, ontferm U. Here, ontferm U.

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Onse Vader, wat in die hemele is,
laat u naam geheilig word.
Laat u koninkryk kom.
Laat u wil geskied
                                      15


soos in die hemel net so ook op die aarde.
Gee ons vandag ons daaglikse brood
en vergeef ons ons skulde
soos ons ook ons skuldenaars vergewe
en lei ons nie in versoeking nie
maar verlos ons van die bose.

Priester     Want aan U behoort die Koninkryk, en die krag, en die
             heerlikheid, aan die Vader en die Seun en die heilige Gees, nou
             en altyd en tot in ewigheid.

Leser.       Amen.

            Toon 6

            Wees ons barmhartig, o Here, wees ons barmhartig, want by
            gebrek aan enige verweer, offer ons, sondaars, U as Meester
            hierdie smeekgebed: Wees ons barmhartig.

             Eer aan die Vader en aan die Seun en aan die Heilige Gees.

             Here, wees ons barmhartig, want in U het ons ons vertroue
             gestel; wees nie baie toornig teenoor ons nie, en dink nie aan
             ons oortredinge nie, maar sien ook nou op ons neer, daar U
             goedhartig is, en verlos ons van ons vyande; want U is ons God,
             en ons is u volk. Ons almal is die werk van u hande, en ons roep
             u naam aan.

             Nou en altyd en tot in ewigheid. Amen.

             Open vir ons die poort van goedhartigheid , o geseënde
             Theotokos; waar ons ons hoop op u gestel het, mag ons nie
             afdwaal nie; mag ons deur u uit teëspoed gered word, want u is
             die verlossing van die Christengeslag.

Leser        Here, ontferm U. (40x)

             Eer aan die Vader en aan die Seun en aan die Heilige Gees,
             nou en altyd en tot in ewigheid. Amen.

             Eerbiedwaardiger as die Gerubim,
             en onvergelyklik glorieryker as die Serafim,
             het u ongeskonde God die Woord gebaar.
             Ware Theotokos, ons verheerlik u.

             In die Naam van die Here, seën, vader.

Priester     Deur die gebede van ons heilige vaders, Here Jesus Christus
             ons God, ontferm U oor.
                                       16


Leser        Amen. En hierdie Gebed

             O Meester, God die Almagtige Vader, Here, eniggebore Seun,
             Jesus Christus, en Heilige Gees, een Godheid, een Mag,
             ontferm U oor my sondaar, en deur die oordele wat U ken, red
             my u onwaardige dienaar; want lofwaardig is U tot in ewigheid.
             Amen.

(Psalm 69 word uitgelaat wanneer die Groot Kanon tydens die Eerste Week
van die Lydenstyd gelees word)

Psalm 69

O God, kom my te hulp; Here, haas U om my te help.
Laat hulle wat my siel soek beskaamd staan en in die verleentheid gestel
word.
Laat hulle wat my kwaad toewens agteruitwyk en beskaam word.
Laat hulle wat vir my sê: Goed so! Goed so! terstond agteruitwyk vanweë hul
beskaming.
Laat almal wat U soek jubel en bly wees oor U, en laat hulle wat u heil liefhet
altyd sê: Laat God verheerlik word!
Maar ek is arm en behoeftig; o God, help my! U is my hulp en my redder;
Here, talm tog nie!

Psalm 142

Here, hoor my gebed; luister na my smeking in u waarheid; verhoor my in u
geregtigheid.
En gaan nie na die gereg met u kneg nie, want niemand wat leef, sal voor u
aangesig geregverdig word nie.
Want die vyand het my siel vervolg; hy het my lewe tot teen die grond
verneder; hy het my laat sit in duisternis soos hulle wat lankal dood is, en my
gees is vermoeid oor my; my hart is ontsteld in my.
Ek het gedink aan die dae van weleer; ek het nagedink oor al u dade; oor die
werke van u hande het ek steeds nagedink.
Ek het my hande na U toe uitgesteek; my siel smag na U soos 'n dorsland.
Hoor my gou, Here; my gees het my begewe.
Wend nie u aangesig van my af nie, sodat ek nie sal word soos hulle wat in
die kuil neerdaal nie.
Laat my in die môre u barmhartigheid hoor, want op U het ek my hoop gestel.
Maak aan my die weg bekend, Here, waarop ek moet gaan, want tot U het ek
my siel opgehef.
Bevry my van my vyande, Here, want tot U het ek my toevlug geneem. Leer
my om u wil te doen, want U is my God.
U goeie Gees sal my in 'n land van opregtheid lei. Om u naam ontwil, Here,
sal U my lewend maak.
In u geregtigheid sal U my siel uit verdrukking lei. En in u ontferming sal U my
vyande uitroei.
En sal U almal vernietig wat my siel verdruk, want ek is u kneg.
                                      17


Doksologie

Eer aan God in die hoogste hemele, en vrede op aarde, in die mense 'n
welbehae.
Ons besing U, ons loof U, ons aanbid U, ons verheerlik U, ons dank U vir u
groot heerlikheid.
Here Koning, hemelse God, almagtige Vader;
Here eniggebore Seun, Jesus Christus;
en Heilige Gees.
Here God, Lam van God, Seun van die Vader, wat die sonde van die wêreld
wegneem, ontferm U oor ons, U wat die sondes van die wêreld wegneem.
Aanvaar ons smeking, U wat sit aan die regterhand van die Vader, en ontferm
U oor ons.
Want U alleen is heilig, U alleen is die Heer, Jesus Christus, tot eer van God
die Vader. Amen.
Ek sal U elke dag loof, en u Naam prys tot in ewigheid, ja tot in alle ewigheid.
Here, U het vir ons 'n toevlug geword van geslag tot geslag. Ek het gesê: O
Here, ontferm U oor my. Genees my siel, want ek het teen U gesondig.
Here, tot U het ek my toevlug geneem. Leer my om u wil te doen, want U is
my God. Want by U is die fontein van die lewe. In u lig sal ons die lig sien.
Laat u barmhartigheid voortduur vir die wat U ken.
Gee, Here, dat ons vannag van sonde bewaar mag word.
Lofwaardig is U, o Heer, die God van ons vaders, en geprys en verheerlik is u
Naam tot in ewigheid. Amen.
Laat u barmhartigheid, Here, oor ons wees, soos ons ons hoop gestel het op
U.
Lofwaardig is U, o Here, leer my u gebooie.
Lofwaardig is U, o Meester, gee my insig in u gebooie.
Lofwaardig is U, o Heilige, verlig my met u gebooie.
U barmhartigheid, Here, is tot in ewigheid. Laat vaar nie die werke van u
hande nie.
U kom toe die lofprysing, U kom toe die lofgesang, U kom toe die heerlikheid,
Vader, Seun, en Heilige Gees, nou en altyd en tot in ewigheid. Amen.

Dit is waarlik gepas om u salig te noem, o Theotokos,
immergeseënd, al-onskuldig en die Moeder van ons God.
Eerbiedwaardiger as die Gerubim,
en onvergelyklik glorieryker as die Serafim,
het u ongeskonde God die Woord gebaar.
Ware Theotokos, ons verheerlik u.

Leser

Heilige God, Heilige Magtige, Heilige Onsterflike, ontferm U oor ons.
(drie maal)

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Alheilige Drie-eenheid, ontferm U oor ons.
                                      18


Here, reinig ons van ons sondes.
Meester, vergeef ons ons oortredinge.
Heilige, besoek en genees ons swakhede,
om u Naams ontwil.

Here, ontferm U. Here, ontferm U. Here, ontferm U.

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Onse Vader, wat in die hemele is,
laat u naam geheilig word.
Laat u koninkryk kom.
Laat u wil geskied
soos in die hemel net so ook op die aarde.
Gee ons vandag ons daaglikse brood
en vergeef ons ons skulde
soos ons ook ons skuldenaars vergewe
en lei ons nie in versoeking nie
maar verlos ons van die bose.

Priester     Want aan U behoort die Koninkryk, en die krag, en die
             heerlikheid, aan die Vader en die Seun en die heilige Gees, nou
             en altyd en tot in ewigheid.

Leser.       Amen.

Toon 8

O Here van die Leërskare, wees met ons; want buiten U het ons geen ander
hulp in verdrukkinge nie. O Here van die Leërskare, ontferm U oor ons.

Vers: Loof God in sy heiliges; loof Hom in die uitspansel van sy krag.

O Here van die Leërskare, wees met ons; want buiten U het ons geen ander
hulp in verdrukkinge nie. O Here van die Leërskare, ontferm U oor ons.


Vers: Loof Hom oor sy magtige dade; loof Hom na die volheid van sy
      grootheid.

O Here van die Leërskare, wees met ons; want buiten U het ons geen ander
hulp in verdrukkinge nie. O Here van die Leërskare, ontferm U oor ons.

Vers: Loof Hom met basuingeklank, loof Hom met harp en siter.

O Here van die Leërskare, wees met ons; want buiten U het ons geen ander
hulp in verdrukkinge nie. O Here van die Leërskare, ontferm U oor ons.
                                      19


Vers: Loof Hom met tamboeryn en koordans, loof Hom met snarespel en
      fluit.

O Here van die Leërskare, wees met ons; want buiten U het ons geen ander
hulp in verdrukkinge nie. O Here van die Leërskare, ontferm U oor ons.

Vers: Loof Hom met welluidende simbale. Loof Hom met klinkende simbale.
      Laat alles wat asem het, die Here loof.

O Here van die Leërskare, wees met ons; want buiten U het ons geen ander
hulp in verdrukkinge nie. O Here van die Leërskare, ontferm U oor ons.

Vers: Loof God in sy heiliges; loof Hom in die uitspansel van sy krag.

O Here van die Leërskare, wees met ons; want buiten U het ons geen ander
hulp in verdrukkinge nie. O Here van die Leërskare, ontferm U oor ons.

Eer aan die Vader en aan die Seun en aan die Heilige Gees.

Here, as ons nie u Heiliges as voorbidders gehad het nie, asook u goedheid
wat medelye met ons het, hoe sou ons dit gewaag het, o Heiland, om U, wat
die Engele onophoudelik loof, te besing; O Kenner van harte, ontsien ons
siele.

Nou en altyd en tot in ewigheid. Amen.

Groot is die aantal van my misstappe, o Theotokos. Tot u het ek my toevlug
geneem, o Reine, waar ek ‘n behoefte aan verlossing het. Besoek my swakke
siel en bid tot u Seun en ons God, dat vergifnis vir die aaklige dinge wat ek
gedoen my gegee mag word, o enig geseënde.

Ander:

Alheilige Theotokos, versaak my nie tydens my leeftyd nie. Vertrou my nie
aan menslike beskerming toe nie, maar help u my self en ontferm u oor my.

Op u stel ek al my hoop, o Moeder van God, beskerm my onder u hoede.


Leser        Here, ontferm U. (40x)

Die Gebed van alle tye

U wat te alle tye en elke uur in die hemel en op aarde aanbid en verheerlik
word, Christus God, lankmoedig, groot van barmhartigheid en ryk aan
mededoë, wat die regverdiges liefhet en U oor die sondaars ontferm, wat
almal roep tot die heil deur die belofte van die komende goeie dinge. Here,
aanvaar U self in hierdie uur ons versoeke, en rig ons lewens na u gebooie.
Heilig ons siele, suiwer ons liggame, maak ons gedagtes reg, reinig ons
oorweginge, en bevry ons van alle verdrukking, kwaad en nood.
                                      20


Omring ons deur u heilige engele sodat ons, beskerm en gelei deur hulle leër,
mag kom tot die eenheid van die geloof en die kennis van u ontoeganklike
heerlikheid, want U word geloof tot in ewigheid. Amen.

Here, ontferm U. Here, ontferm U. Here, ontferm U.

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Eerbiedwaardiger as die Gerubim,
en onvergelyklik glorieryker as die Serafim,
het u ongeskonde God die Woord gebaar.
Ware Theotokos, ons verheerlik u.

In die naam van die Here, seën, vader.

Priester     Mag God Hom oor ons ontferm en ons seën, en sy aangesig oor
             ons laat skyn en ons barmhartig wees.

Gebed van die Heilige Efraim die Siriër

O Here en Meester van my lewe, gee my nie 'n gees van luiheid, bemoeisug,
magsug of ydel praatjies nie.                      (volle neerbuiging)

Maar skenk my, u dienaar, 'n gees van selfbeheersing, nederigheid, geduld
en liefde.                                           (volle neerbuiging)

Ja, o Here en Koning, gee dat ek my eie foute raaksien en nie my broer en
suster veroordeel nie, want U word geloof tot in ewigheid. Amen.
                                                      (volle neerbuiging)

Twaalf kleiner neerbuigings word nou gedoen, en met elke buiging, waar die
hand die grond raak, word gesê:

O God, reinig my sondaar.

Die hele gebed word herhaal.

O Here en Meester van my lewe, gee my nie 'n gees van luiheid, bemoeisug,
magsug of ydel praatjies nie.

Maar skenk my, u dienaar, 'n gees van selfbeheersing, nederigheid, geduld
en liefde.

Ja, o Here en Koning, gee dat ek my eie foute raaksien en nie my broer en
suster veroordeel nie, want U word geloof tot in ewigheid. Amen. (volle
neerbuiging)

Leser
                                      21


Heilige God, Heilige Magtige, Heilige Onsterflike, ontferm U oor ons.
(drie maal)

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Alheilige Drie-eenheid, ontferm U oor ons.
Here, reinig ons van ons sondes.
Meester, vergeef ons ons oortredinge.
Heilige, besoek en genees ons swakhede,
om u Naams ontwil.

Here, ontferm U. Here, ontferm U. Here, ontferm U.

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Onse Vader, wat in die hemele is,
laat u naam geheilig word.
Laat u koninkryk kom.
Laat u wil geskied
soos in die hemel net so ook op die aarde.
Gee ons vandag ons daaglikse brood
en vergeef ons ons skulde
soos ons ook ons skuldenaars vergewe
en lei ons nie in versoeking nie
maar verlos ons van die bose.

Priester     Want aan U behoort die Koninkryk, en die krag, en die
             heerlikheid, aan die Vader en die Seun en die heilige Gees, nou
             en altyd en tot in ewigheid.

Leser.       Amen. Here, ontferm U (12x)

             Gebed tot die Alheilige Theotokos.

Eerste Leser (waar hy/sy staan voor die Ikoon van die Moeder van God, voor
die trappe van die Heiligdom)

O onbevlekte, smettelose, ongeskonde, onskuldige reine Maagd, Bruid van
God en Meesteres: U wat deur u wonderbaarlike ontvangenis God die Woord
met die mensdom verenig het, en die gevalle natuur van ons geslag met die
hemelse verbind het, u wat die enigste hoop is van hulle sonder hoop, en die
hulp van hulle teen wie stryd gevoer word, bereidwillige beskerming van hulle
wat hulle tot u haas, en toevlug van alle Christene.

Verafsku my, skuldbelade sondaar, nie, wat my met skandelike gedagtes,
woorde en dade heeltemal nutteloos gemaak het, en deur traagheid van
denke 'n slaaf van die genietinge van die lewe geword het.
                                     22


Maar as die Moeder van die mensliewende God, wees mensliewend en vol
medelye teenoor my, reddelose sondaar, en aanvaar my gebed wat met
onrein lippe aan u opgedra word.

En deur u moederlike vrymoedigheid, pleit by u Seun, ons Meester en Here,
dat Hy ook vir my die mensliewende hart van sy goedheid sal open, dat Hy
my tallose misstappe oor die hoof sal sien, my sal laat terugkeer tot
boetvaardigheid, en my 'n bevestigde onderhouer van sy voorskrifte sal maak.

En wees my altyd naby, daar u barmhartig en medelydend is en die goeie
liefhet. Wees in hierdie lewe my vurige beskermster en hulp, weer die aanslae
van my teenstanders af, en lei my na die heil.

En wanneer ek moet heengaan, neem dan my armsalige siel in u sorg, en
verdryf ver daarvan weg die duistere gesig van bose geeste.

En op die vreeswekkende oordeelsdag, verlos my van ewige straf en maak
my 'n erfgenaam van die onuitspreeklike heerlikheid van u Seun, ons God.

Mag dit my deur u bemiddeling en hulp beskore wees, my Meesteres,
alheilige Theotokos, deur die genade en mensliewendheid van u eniggebore
Seun, ons Here en God en Saligmaker, Jesus Christus, aan wie al die
heerlikheid, eer en aanbidding toekom, saam met sy beginlose Vader, en sy
alheilige, goeie en lewendmakende Gees, nou en altyd en tot in ewigheid.
Amen.

             Gebed tot ons Here Jesus Christus

Tweede Leser (waar hy/sy staan voor die Ikoon van die Heiland, voor die
trappe van die heiligdom)

Gee ons, Meester, waar ons nou gaan slaap, rus na liggaam en siel. En
behoed ons van die duistere slaap van die sonde, en van alle donker
genietinge van die nag. Bring die storms van ons hartstogte tot bedaring, doof
die vlammende pyle van die bose wat met lis teen ons geslinger word, beteuel
die onstuimighede van die vlees, en bring elke aardse en stoflike gedagte tot
rus.

En skenk ons, o God, 'n waaksame gees, 'n wyse verstand, 'n nugter hart, 'n
rustige slaap, vry van enige duiwelse fantasie. Wek ons teen die tyd van
gebed, gesterk deur u voorskrifte, terwyl ons u oordele voortdurend in
gedagte hou.

Skenk ons die genade om U die hele nag lank te verheerlik, om u
aleerbiedwaardige en hoogverhewe Naam te besing, te loof en te verheerlik,
van die Vader en die Seun en die Heilige Gees, nou en altyd en tot in
ewigheid. Amen.
                                       23


Eerste Leser         Hooggeërde, immermaagdelike, geseënde Theotokos,
                     bied ons gebed aan u Seun, ons God, en bid dat Hy deur
                     u ons siele mag red.

Tweede leser         My hoop is die Vader,
                     my toevlug die Seun,
                     my beskutting die Heilige Gees.
                     Heilige Drie-eenheid, eer aan U.

Eerste Leser         Op u stel ek al my hoop, Moeder van God, beskerm my
                     onder u hoede.

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Here, ontferm U (3x)

               Die Wegsending

Priester       Vrede vir almal.

Volk           En vir u gees.

Priester       Laat ons ons hoofde buig voor die Heer.

Volk           Voor U, o Heer.

Priester       O Meester ryk aan barmhartigheid, Here Jesus Christus ons
               God, deur die gebede van ons al-onbevlekte Meesteres, die
               Theotokos en immermaagd Maria, deur die krag van die
               kosbare en lewendmakende Kruis, die beskerming van die
               eerbiedwaardige, liggaamlose hemelse kragte, die smekinge
               van die eerbiedwaardige, glorieryke profeet, Voorloper en
               Doper, Johannes, van die heilige, glorieryke en alomgeëerde
               Apostels, van die heilige, glorieryke en seëvierende martelare,
               van ons heilige en Goddraende Vaders en Moeders, van die
               (heilige van die kerk), van die heilige en regverdige Voorouers
               van God, Joachim en Anna, van die heilige N. wie se gedagtenis
               ons vier, en al u Heiliges: Maak ons gebed aanvaarbaar.

Volk           Amen.

Priester       Skenk ons vergewing van ons oortredinge;

Volk           Amen.

Priester       Beskut ons onder die beskutting van u vleuels;

Volk           Amen.
                                    24


Priester   Verdryf van ons alle vyande en teenstanders;

Volk       Amen.

Priester   Skenk ons lewe vrede;

Volk       Amen.

Priester   O Here, ontferm U oor ons en oor u wêreld en red ons siele,
           want U is goed en mensliewend.

Volk       Amen.

           Litanie

Priester   Laat ons bid om vrede vir die wêreld.

Volk       Here, ontferm U. (en so na elk van die volgende bedes)

Priester   Vir die toegewyde, Ortodokse Christene.

           Om die welsyn en versterking van die Christusliewende lede van
           die weermag.

           Vir ons afwesige vaders en moeders en broers en susters.

           Vir hulle wat ons dien en gedien het.

           Vir hulle wat ons haat en hulle wat ons liefhet.

           Vir hulle wat ons gevra het om vir hulle te bid, onwaardig soos
           wat ons is.

           Vir die verlossing van gevangenes.

           Vir hulle wat vaar op see.

           Vir hulle wat siek lê.

           Laat ons ook bid om ‘n oorvloedige opbrengs van die aarde.

           Vir al ons Ortodokse vaders en moeders en broers en susters
           wat ons in die rus voorafgegaan het, en wat hier en oor die hele
           wêreld heen vroom ontslape lê.

Volk       Ewige gedagtenis.

Priester   Laat ons ook vir onsself sê: Here, ontferm U. Here, ontferm U.
           Here, ontferm U.
                                  25


Priester   Deur die gebede van ons heilige vaders, Here Jesus Christus
           ons God, ontferm U oor ons en red ons.

Volk       Amen.
