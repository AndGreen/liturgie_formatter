                                            1

Menaion April 6 Die H. Eftychios
Die Veranderlike vir die Vesperdiens
By “Heer, ek het U aangeroep…” sing ons die volgende stigiere.
Toon 8
O Heer, U het Eftichios laat blom in die weide van Goddelike behae
en Hom, deur Goddelike inspirasie, met die waters van u wysheid bevogtig,
en daarom het hy met kennis van U geblom,
en verheug hy deur sy reggelowigheid hulle wat U met geloof verheerlik. (2X)

O Heer, U wat harte binnedring en vooraf van die verborge dinge kennis dra,
U het vooruit gesien dat die Hiërarg Eftichios ‘n uitverkore werktuig sou wees
en hom as herder van u Kerk aangestel.
Daarom het hy haar op die groen weiveld van reggelowigheid gerig.

O Heer, U het die wyse Hiërarg met u genade getooi
en, daar U goedhartig is, hom met die kledy van die Hoëpriesterskap laat straal.
Verlig ook ons deur sy gebede met die deugde
Sodat ons U op reggelowige wyse,
met reinheid en eerbaarheid mag besing.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Theotokion - Toon 8

O Onbevlekte, wat die Here gebaar het,
Hom wat in die Heilige rus,
reinig my wat op rampsalige wyse deur die hartstogte besoedel is,
en lei my om die weë van reinheid te bewandel
want u is vir al u dienaars
die beskermster wat nie beskaam nie.

Of die Kruistheotokion (op Dinsdag- en Woensdagaande) – Toon 8

“O Heer, ofskoon U u hande uit vrye wil aan die Kruis uitgestrek het,
het U daardeur die Vader se welbehae vervul
deur die lyding te ondergaan.
Want daar U goedhartig is,
het U gekom om sterwelinge te red,”
het die al-onskuldige Theotokos uitgeroep.
Ons verheerlik haar.

Apolitikion – Toon 4

Die waarheid van jou dade het jou aan jou kudde geopenbaar as 'n reël van geloof,
'n beeld van sagmoedigheid en 'n leermeester van selfbeheersing.
Daarom het jy die hoogtes deur nederigheid bereik,
rykdom deur armoede.
                                            2

O vader en hiërarg Eftichios
doen voorbidding by Christus God,
dat ons siele gered mag word.

Die Veranderlike vir die Mettediens

Kathismata ná die Derde Ode – Toon 3

Met Goddelike krag beklee, o Goddraende,
het jy die verleier van sy mag ontdaan,
terwyl jy buitengewone wonders doen.
Onregverdig van jou kudde verdryf,
het jy verheerlik daarna teruggekeer.
Heilige Vader, smeek Christus ons God
om ons sy groot barmhartigheid te skenk.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Theotokion – Toon 3

Die enige Heer is nie van die Goddelike natuur geskei,
toe Hy in u skoot vlees geword het nie,
maar Hy het God gebly toe Hy mens geword het,
Hy wat u soos voor die geboorte
ná die geboorte as al-onskuldige Maagdelike Moeder bewaar het.
Smeek Hom dringend dat Hy ons sy groot barmhartigheid sal skenk.

Of die Kruistheotokion – Toon 3

“U wat alle goedheid te bowe gaan,
is nie van die Goddelike Natuur geskei nie,
ook al het U die vrywillge lyding ondergaan,
maar toe U in die vlees gekruisig is,
het U as God die hele ondermaanse geskud,”
het die Theotokos in trane uitgeroep.
Laat ons haar as die enige Moeder van God besing,
terwyl ons vra om sy groot barmhartigheid te ontvang.

Sinaksarion

Op die 6de van vandeesmaand die gedagtenis aan ons Vader onder die Heiliges,
Eftichios, Patriarg van Konstantinopel.

Verse.        Terwyl ek Eftichios met my woorde eer,
              ag ek myself as baie gelukkkig.

              Op die 6de gaan die hemelpoort vir die siel van Eftichios oop.

Op dieselfde dag die Gedagtenis aan die 120 martelare van Persië.
                                          3


Op dieselfde dag die Gedagtenis aan die Heilige Platonis.

Op dieselfde dag die Gedagtenis aan die twee Martelare wat in Askalon tot by die heup
begrawe is en vervolmaak is.

Deur hul heilige gebede, ons God, ontferm U oor ons. Amen.
