                                      1


Die Veranderlike vir die Goddelike Liturgie vir die Hemelvaart van ons
Heer en God en Verlosser, Jesus Christus

Eerste Antifoon – Toon Twee

v.1    My hart het 'n goeie woord geuiter. Ek maak my dade aan die koning
       bekend. (Ps. 44:1)

       Deur die gebede van die Theotokos, o Heiland, red ons.

v.2.   U is skoner as die mensekinders. Genade is uitgestort op u lippe. (Ps.
       44:2)
v.3    U troon, o God, is tot in ewigheid. Die septer van u koninkryk is 'n
       septer van regverdigheid. (Ps. 44:6)
v.4    Daarom het God, u God, U geseën met die olie van blydskap bo u
       metgeselle. (Ps. 44:2)

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.
Deur die gebede van die Theotokos, o Heiland, red ons.

Tweede Antifoon – Toon Twee

v. 1   Ons God is ‘n toevlug en sterkte, ‘n hulp in die benoudhede wat swaar
       oor ons gekom het. (Ps. 45:1)

Red, o Seun van God, wat in heerlikheid van ons opgeneem is in die
hemele, ons wat tot U sing: Halleluja.

v.2    Die Here van die Leërskare is met ons; die God van Jakop is ons
       helper. (Ps. 45:7)
v.3    Kom en aanskou die dade van God, die wonders wat Hy op die aarde
       verrig het. (Ps. 45:8)
v.4    Wees stil en weet dat Ek God is; Ek sal verhef word onder die nasies,
       Ek sal verhef word op die aarde. (Ps. 45:10)

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Eniggebore Seun en Woord van God...

Derde Antifoon – Toon 4

v.1    Alle volke klap met die hande; juig tot eer van God met 'n stem van
       gejubel! (Ps. 46:1)

       In heerlikheid is U opgeneem, o Christus ons God,
       nadat U die dissipels verbly het
       met die belofte van die Heilige Gees.
       Want deur die seën is hulle verseker
                                       2


      dat U die Seun van God is, die Verlosser van die wêreld.

v.2   Want die Here, die Allerhoogste, is indrukwekkend, ‘n groot Koning oor
      die hele aarde. (Ps. 46:2)
v.3   God regeer oor die nasies; God sit op sy heilige troon. (Ps. 46:8)

Lied van die Intog – Toon 2

God het onder gejuig opgegaan, die Heer met basuingeskal. Red, o Seun van
God, wat in heerlikheid van ons opgeneem is in die hemele, ons wat tot U
sing: Halleluja.

Apolitikion – Toon 4

In heerlikheid is U opgeneem, o Christus ons God,
nadat U die dissipels verbly het
met die belofte van die Heilige Gees.
Want deur die seën is hulle verseker
dat U die Seun van God is, die Verlosser van die wêreld.

Kontakion – Toon 6

Nadat U die heilsbestel vir ons volbring het,
en die aardse met die hemelse verenig het,
is U in heerlikheid opgeneem, o Christus ons God,
sonder om van ons weg te gaan,
en terwyl U onafskeidbaar bly,
en U roep hulle wat U liefhet toe:
Ek is met julle, en niemand is teen julle nie.

Prokimenon Toon 7 (Ps.107)

Verhef U bo die hemele, o God, u heerlikheid bo die hele aarde.
My hart is gereed, o God, my hart is gereed; ek sal sing en psalmsing in my
eer.

Die Lesing uit die Handelinge van die Apostels (1:1-12)

Die eerste verhaal, Theóphilus, het ek opgestel oor alles wat Jesus begin
doen en leer het tot op die dag dat Hy opgeneem is, nadat Hy aan die
apostels wat Hy uitverkies het, deur die Heilige Gees bevele gegee het; aan
wie Hy ook, ná Sy lyde, Hom lewend vertoon het deur baie kentekens, terwyl
Hy gedurende veertig dae aan hulle verskyn het en oor die dinge van die
koninkryk van God gespreek het. En toe Hy nog met hulle saam was, het Hy
hulle bevel gegee om nie van Jerusalem weg te gaan nie, maar om te wag op
die belofte van die Vader, wat julle, het Hy gesê, van My gehoor het. Want
Johannes het wel met water gedoop, maar julle sal met die Heilige Gees
gedoop word nie lank ná hierdie dae nie. Die wat bymekaargekom het, vra
Hom toe en sê: Here, gaan U in hierdie tyd die koninkryk vir Israel weer oprig?
En hy antwoord hulle: Dit kom julle nie toe om die tye of geleenthede te weet
                                       3


wat die Vader deur Sy eie mag bepaal het nie; maar julle sal krag ontvang
wanneer die Heilige Gees oor julle kom, en julle sal My getuies wees in
Jerusalem sowel as in die hele Judéa en Samaría en tot aan die uiterste van
die aarde. En nadat Hy dit gesê het, is Hy opgeneem terwyl hulle dit sien; en
‘n wolk het Hom voor hulle oë weggeneem. En toe hulle nog stip na die
hemel kyk terwyl Hy weggaan, staan daar twee manne in wit klere by hulle,
wat sê: Galilése manne, waarom staan julle en kyk na die hemel? Hierdie
Jesus wat van julle opgeneem is in die hemel, sal net so kom soos julle Hom
na die hemel sien wegvaar het. Daarop draai hulle om na Jerusalem van die
berg af wat genoem word Olyfberg, wat naby Jerusalem is, ‘n sabbatsreis ver.

Halleluja (3x) Toon 2 (Ps. 46)

God het onder gejuig opgegaan, die Heer met basuingeskal..
Alle volke klap met die hande; juig tot eer van God met 'n stem van gejubel!

Uit die Evangelie volgens Lukas (Hfst. 24:36-53)

In daardie tyd het Jesus, nadat Hy uit die dode oopgestaan het, in hulle midde
gestaan en vir hulle gesê: Vrede vir julle! Toe het hulle verskrik en baie bang
geword en gemeen dat hulle 'n gees sien. En Hy sê vir hulle: Waarom is julle
ontsteld en waarom kom daar twyfel in julle hart op? Kyk na My hande en My
voete, want dit is Ek self. Voel aan My en kyk; want 'n gees het nie vlees en
bene soos julle sien dat Ek het nie. En terwyl Hy dit sê, wys Hy hulle Sy
hande en voete. En toe hulle van blydskap nog nie kon glo nie en hulle
verwonder, sê Hy vir hulle: Het julle hier iets om te eet? Daarop gee hulle
Hom 'n stuk gebraaide vis en 'n stuk heuningkoek. En Hy het dit geneem en
voor hulle oë geëet. En Hy sê vir hulle: Dit is die woorde wat Ek met julle
gespreek het toe Ek nog by julle was, dat alles wat oor My geskrywe is in die
wet en die profete en die psalms, vervul moes word. Toe open Hy hulle
verstand om die Skrifte te verstaan. En Hy sê vir hulle: So is dit geskrywe, en
so moes die Christus ly en op die derde dag uit die dode opstaan, en bekering
en vergewing van sondes in Sy Naam verkondig word aan al die nasies, van
Jerusalem af en verder. En julle is getuies van hierdie dinge. En kyk, Ek stuur
die belofte van My Vader op julle. Maar julle moet in die stad Jerusalem bly
totdat julle toegerus is met krag uit die hoogte. En Hy het hulle uitgelei tot by
Bethánië. En Hy het Sy hande opgehef en hulle geseën. En terwyl Hy hulle
seën, het Hy van hulle geskei en is in die hemel opgeneem. En hulle het Hom
aanbid en na Jerusalem teruggegaan met groot blydskap. En hulle was
gedurig in die tempel en het God geprys en gedank. Amen.

Gesang aan die Theotokos – Toon 5

Ons, die gelowiges,
verheelik eenstemmig u
wat bo spraak en denke
Moeder van God is, en op onuitspreeklike wyse
die Tydlose in die tyd gebaar het.

Kommunievers:
                                     4



God het onder gejuig opgegaan, die Heer met basuingeskal.Halleluja!
Halleluja! Halleluja!

In plaas van “Ons het die ware lig aanskou…

In heerlikheid is U opgeneem, o Christus ons God,
nadat U die dissipels verbly het
met die belofte van die Heilige Gees.
Want deur die seën is hulle verseker
dat U die Seun van God is
die Verlosser van die wêreld.

Wegsending:

Mag Hy wat in heerlikheid van ons opgeneem is in die hemele en aan die
regterhand van God die Vader gaan sit het, Christus ons ware God….
