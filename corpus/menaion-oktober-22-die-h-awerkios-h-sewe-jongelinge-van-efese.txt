                                            1


Menaion Oktober 22 Die Heilige Awerkios, Apostegelyke Biskop van
Hiërapolis, en die Sewe Jongelinge van Efese.

Die Veranderlike vir die Vesperdiens
By “Heer, ek het U aangeroep…” maak ons voorsiening vir 6 verse en sing die
volgende drie vir die Hiërarg Awerkios.

Toon 2
O Heilige Awerkios, volkome aan God toegewy,
jy is as vervuller van die Goddelike gebooie geopenbaar,
en daar jy genade uit die Hoë ontvang het,
het jy mense van allerlei siektes bevry,
demone verdryf en altare stukkend gebreek.
Jy het Godskennis geplant, o salige,
in hulle wat voorheen in hul ellende deur onkunde in gevaar verkeer het.

Deur die weerligstrale van jou Goddelike leringe,
o Vader en Hiërarg Awerkios,
het jy die nag van veelgodedom beëindig,
en deur sonderlinge wonders aan die dag te lê,
het jy as ‘n daeraad opgegaan
wat hulle wat voorheen in duisternis was, kinders van die dag maak.
Daarom vier ons almal met geloof jou heilige gedagtenis,
en loof ons jou wat deur God geïnspireer is.

Wonderdoenend het jy wyn en olie in een houer verenig,
sodat elkeen sy eie aard behou,
en wat deur die Goddelike genade onvermeng
tydens die uitgieting daarvan bewaar is.
Deur gebed het jy die genadegawe van warm water laat stroom,
wat al die siektes genees, o Vader Awerkios,
van hulle wat jou met geloof nader en jou salig noem.

Stigiere vir die Sewe Jongelinge _ Toon 4
Aan God gehoorsaam,
het die salige Jongelinge die wettelose gebod verag,
as gevangenes die boeie van die dwaling verbreek,
en daar hul wêreldse eer versmaai het,
het hulle die aansien ontvang wat hulle beroemd gemaak het
en hulle die genot van hemelse koninkryk besorg het.


Terwyl julle jul dapper inoefen vir mededinging in die stryd, o Heiliges,
het julle jul in die grot verberg,
waar julle die Here sonder ophou gesmeek het
om julle krag en sterkte te skenk.
Maar die Mensliewende het deur die oordele waarvan Hy kennis dra,
kragtens sy Goddelike heerskappy,
                                            2


beveel dat julle almal in vrede ontslaap.

In die Heiliges word ‘n geheimmeis aan ‘n geheimenis toegevoeg.
Want hoewel hulle gesterf het, het hulle dit nie agtergekom nie,
en so ook nadat hulle opgewek is, was hulle duidelik verbaas.
Want wat gebeur het, was ter bevestiging van die opstanding van die dooies.
Toe hulle wat dit ontken het, hiervan bewus word,
is hulle in die geloof versterk,
en het hulle die Martelare verheerlik.

Eer aan die Vader en aan die Seun en aan die Heilige Gees.

Doksastikon - Toon 3 – deur Johannes die Monnik.

O Heilige Hoëpriester, alsalige Vader Awerkios,
wonderdoenende dienaar van Christus,
daar jy deur jou profetiese lewe gestraal het
en die Apostoliese genadegawes waardig geag is,
bid sonder ophou waar jy saam met die Engele die Heiland dien
dat ons siele van alle bedreiging bevry mag word.

Nou en altyd en tot in ewigheid. Amen

Theotokion – Toon 3

O Jonkvrou, u is die vreugde van die Heilige Engele,
die heerlikheid van die Apostels en die seël van die Profete,
die beskerming van gelowiges
en gids na die heil.
Daarom vereer ons u, o Maagd.

Of die Kruistheotokion (op Dinsdag- en Donderdagaande) – Toon 3

O Al-onskuldige,
toe u Hom wat uit u gebore is aan die Kruis sien hang,
het u gejammer en uitgeroep:
“My allergeliefde Kind, hoe het die ligbringende skoonheid weggesak
van U wat die mensegeslag getooi het?”

Apostiga uit die Oktoig

Eer aan die Vader en aan die Seun en aan die Heilige Gees.

Doksastikon – Toon 8

Kom, o hele skepping,
laat ons met simbale wat by die psalms pas
en met stemme van jubeling lof omhoog stuur tot God
wat aan ons die opstanding voor die algemene opstanding geopenbaar het,
                                         3


en wat deur die smekinge van ‘n reggelowige Koning
die sewe Heilige Jongelinge wat driehonderd twee en sewentig jaar tevore gesterf
het,
uit die stof laat opstaan het,
tot die val van die ongelowige vyande en hul ewige skande,
maar tot lof en eer van hulle wat Hom vrees.
Want die Here weet hoe om hulle te verheerlik wat Hom op hul beurt verheerlik.
Want die enig Goedhartige en Mensliewende
doen die wil van hulle wat Hom waarlik vrees.

Nou en altyd en tot in ewigheid. Amen.

Theotokion – Toon 8

Verheug u, o Meesteres Theotokos;
verheug u, onbevlekte reine woning van God;
verheug u, heilige tuig, wat God die Woord omvat het;
verheug u, paleis deur God gebou;
Verheug u, skatkis deur God geskenk,
lewende bruidsaal, heilige tafel van God,
ark en onskuldige vat van die Goddelike Gees.

Of die Kruistheotokion (op Dinsdag- en Donderdagaande) – Toon 8

“O die sonderlinge wonder!
O die nuwe misterie!
O die verskriklike onderneming!”
het die Maagd wat U op ontsagwekkende wyse sonder weë gebaar het, gesê,
toe sy U aan die Kruis tussen twee rowers sien hang.
 Sy het geween en uitgeroep: “Wee my, allergeliefde Kind!
Hoe het ‘n aaklige, ondankbare volk U aan ‘n Kruis vasgeslaan?”

Apolitikion van die Hiërarg – Toon 4

Die waarheid van jou dade het jou aan jou kudde geopenbaar as 'n reël van geloof,
'n beeld van sagmoedigheid en 'n leermeester van selfbeheersing.
Daarom het jy die hoogtes deur nederigheid bereik,
rykdom deur armoede.
O vader en hiërarg Awerkios,
doen voorbidding by Christus God,
dat ons siele gered mag word.

Apolitikion van die Martelare – Toon 4

U martelare, o Here, het deur hul worstelstryd
‘n kroon van onsterflikheid van U, ons God, verwerf,
want met u krag het hulle die tiranne onttroon
en die kragtelose vermetelheid van demone verbreek.
Red ons siele, o Christus God, deur hul smekinge.
                                          4



Die Veranderlike vir die Mettediens

Kathisma ná die Derde Ode van die Kanon (wat nog vertaal moet word)

Vir die Hiërarg Awerkios - Toon 8

Jy is as hiërarg geopenbaar,
o allerheilige Vader Awerkios,
wat deur die werk van God met ‘n eerwaardige salwing omgeef is,
wat almal deur genade vervolmaak,
en met die Goddelike gawes van wonderwerke getooi ,
doen jy ontelbare tekens en wonders,
genees jy siektes, skroei jy die demone,
en laat jy die dwalende menigtes terugkeer.
Daarom roep ons jou toe:
Bid tot Christus ons God
dat Hy vergewing van oortredinge sal skenk
aan hulle wat jou heilige gedagtenis met liefde vier.

Eer aan die Vader en aan die Seun en aan die Heilige Gees.

Vir die Martelare, d.w.s. die Sewe Jongelinge – Toon 4

As suile van die Kerk van Christus,
het julle, o wyse Martelare, soos sewe ligte,
die vestings van ongeloof afgebreek.
Bid daarom vir ons siele,
daar julle voor jul dood die waansin van die Grieke
en toe weer ná jul dood die storm van kettery verdryf het.

Nou en altyd en tot in ewigheid. Amen.

Theotokion – Toon 4

U het deur u Goddelike geboortegewing, o Onbevlekte,
die aardgeborenes se sterflike natuur
wat deur die hartstogte bederf is, nuutgemaak,
en almal uit die dood tot die lewe van onverganklikheid opgewek.
Daarom noem ons almal u tereg salig,
o verheerlikte Maagd, soos u geprofeteer het.

Of die Kruistheotokion (op Woensdag- en Vrydagoggende) – Toon 4
O geseënde, al-onskuldige Maagd, Moeder van Christus ons God,
‘n swaard het deur u alheilige siel gegaan,
toe u u Seun en God sien waar Hy uit vrye wil gekruisig word.
Hou nie op om Hom te smeek
dat Hy ons vergewing van oortredinge sal skenk nie.
                                          5



Sinaksarion

Op die 22ste van vandeesmaand die Gedagtenis aan ons vader onder die Heiliges
en Apostelgelyke Awerkios, Biskop van Hiërapolis, die Wonderdoener.

Verse.        Hoewel Awerkios, volgens die wet van sterwelinge, stof tot stof gegee
              het,
              nader hy as god deur aannemimg tot Hom wat van nature God is.

              Op die 22ste het Awerkios van die aarde weggegaan.

Op dieselfde dag die Gedagtenis aan die Sewe Jongelinge van Efese,
Maksimilianus, Jamblichus, Martinianus, Dionisios, Antonius, Exacustodianus en
Johannes.

Op dieselfde dag die Gedagtenis aan die heilige martelare Alexander, die Biskop, en
Heraklius, Theodota, Glykería, Anna en Elisabet.

Deur hul heilige gebede, o God, ontferm U oor ons. Amen.

Eksapostilarion vir die Hiërarg Awerkios – Toon 2

Jy het tekens en wonders verrig, o Awerkios,
en deur jou gebede warm waters laat opwel.
En op jou bevel, o Vader, het wyn en olie
wat elk na sy eie aard in een houer gegooi is,
op sonderlinge wyse deur God se krag onvermeng uitgekom,
elk op sy eie tyd,
tot die Goddelike heerlikheid van Christus.

Eksapostilarion van die Martelare en Theotokion – Toon 2

Laat ons met gesange Johannes, Martinus, Antoninus asook Jamblichus besing,
en daarmee saam ook Maksimilianus en Dionisios en die roemvolle Exacustos,
terwyl ons met vreugde die fees van hul luisterryke gedagtenis vier,
sodat ons deur hul gebede en die voorbidding van die Theotokos
vergifnis van oortredinge by Christus ons Verlosser mag verkry..

By die Lofpsalms sing ons drie stigiere vir die Hiërarg Awerkios, met herhaling van
die eerste.

Toon 8

Die genade van die Trooster het jou as Hoëpriester gesalf, Awerkios,
om die heiligdomme van dwaling te vernietig,
en deur genade heilige tempels van God op te rig,
tot lof en eer van Hom wat uit die Maagd gebore is
en wat alle dinge heilig.
                                          6


Herhaal: Die genade van die Trooster het jou as Hoëpriester gesalf, Awerkios,…

Deur wonders, o Vader Awerkios,
het jy die woorde van jou Goddelike verkondiging bevestig
en dwalende mense na die kennis van God laat terugkeer,
daar jy bewys is as bestendige ligbringer
en vernietiger van demone.
Daarom loof ons jou.

Jy het soos ‘n baie groot son oor die wêreld opgegaan, o salige Vader,
en met die helderheid van jou alwyse woorde
en die glans van jou genesinge die gelowiges verlig,
en altyd met die medewerking van die Heilige Gees
die duisternis van die hartstogte verdryf.

Eer aan die Vader en aan die Seun en aan die Heilige Gees.

Doksastikon - Toon 3 – deur Johannes die Monnik.

O Heilige Hoëpriester, alsalige Vader Awerkios,
wonderdoenende dienaar van Christus,
daar jy deur jou profetiese lewe gestraal het
en die Apostoliese genadegawes waardig geag is,
bid sonder ophou waar jy saam met die Engele die Heiland dien
dat ons siele van alle dreiging bevry mag word.

Nou en altyd en tot in ewigheid. Amen

Theotokion – Toon 3

O Jonkvrou, u is die vreugde van die Heilige Engele,
die heerlikheid van die Apostels en die seël van die Profete,
die beskerming van gelowiges
en gids na die heil.
Daarom vereer ons u, o Maagd.

Of die Kruistheotokion (op Dinsdag- en Donderdagaande) – Toon 3

O Al-onskuldige,
toe u Hom wat uit u gebore is aan die Kruis sien hang,
het u gejammer en uitgeroep:
“My allergeliefde Kind, hoe het die ligbringende skoonheid weggesak
van U wat die mensegeslag getooi het?”

Die Groot Doksologie

Die res van die Mettediens en die Wegsending
