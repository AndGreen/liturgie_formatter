                                          1


Menaion Desember 2 Die H. Profeet Hábakuk (oftewel Awwakoem)
Die Veranderlike vir die Vesperdiens
By “Heer, ek het U aangeroep…” maak ons voorsiening vir 6 verse en sing die
volgende stigiere.
Toon 4       (Ὡς γενναῖον ἐν Μάρτυσιν)
Nadat die wonderbare Hábakuk
die straal van die Gees ontvang het,
is hy heeltemal met God vervul.
Gegrief toe hy die goddeloosheid van die regters
en hul onregverdige oordeel sien,
het hy uit liefde vir God
die regverdige oordeel van God die Meester getoon,
en daar hy dit nie kon verduur nie,
hulle met ‘n vurige gemoed berispe.

Waar hy op ‘n heilige nagwaak staan, o Christus,
het die eerwaardige Hábakuk
die onsegbare misterie van u koms na ons gehoor
en die boodskap aangaande u baie duidelik geprofeteer,
en die wyse Apostels vooruit gesien
wat soos perde die see van die vrugbare volke in beroering bring.

O glorieryke wat vanuit God spreek,
terwyl jy jou in die Here verheug
en in God jou Verlosser ‘n behae het,
die glans van die luister wat vandaar kom, ontvang
en noëties met sy vergoddelikende lig verlig word,
ontruk deur jou gebede van versoekinge en gevare
hulle wat jou alheilige gedagtenis met geloof vier.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.
Theotokion – Toon 4        (Ὡς γενναῖον ἐν Μάρτυσιν)
Toon 4
O Alreine, wat die onbevatlike God in u skoot omvat het,
toe Hy in sy mensliewendheid mens geword het,
ons klei uit u aangeneem en dit ooglopend vergoddelik het,
veronagsaam my nie nou dat ek verdruk word nie,
maar betoon gou medelye
en bevry my van alllerlei kwaadwilligheid en onheil van die bose.

Of die Kruistheotokion (op Dinsdag- en Donderdgaande) – Toon 4
Toe u Moeder, die Maagd,
U aan ‘n Kruis sien hang, o Heer,
was sy uit die veld geslaan en het sy met geweekla vir U gesê:
                                           2


“Hoe groot is u oneindige lankmoedigheid, my Skepper!
 Hoe word U uit vrye wil as veroordeelde
deur ‘n veroordeelde gepeupel in ‘n onregverdige oordeel ter dood veroordeel
en hoe verduur U die huiweringswekkende lyding?”

Apolitikion – Toon 2

Terwyl ons die gedagtenis van u Profeet Hábakuk vier,
smeek ons U deur hom, o Heer:
Red ons siele.

Die Veranderlike vir die Mettediens
Kathisma ná die Derde Ode van die Kanon (wat nog vertaal moet word)
Toon 4        (Ὁ ὑψωθεὶς ἐν τῷ Σταυρῷ)
Jy het op ‘n heilige nagwaak gestaan, o salige deur God geïnspireer,
en met profetiese oë God se koms waargeneem.
Daarom, o Hábakuk, het jy met vrees uitgeroep:
“Ek het van u vreeswekkende koms gehoor, o Heer,
en ek besing U wat bereid was om stoflike vlees te dra,
wat van die Maagd af kom.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.
Theotokion – Toon 4

O hoogheilige Meesteres, albesonge Maagd,
toevlug van hulle wat in gevaar verkeer,
versoening by God van hulle wat struikel,
behoed ons wat u altyd met onweifelbare geloof aanroep
van alle teëspoed, die boosheid van mense,
vreeswekkende straf en die oneer van die hartstogte.

Of die Kruistheotokion (op Dinsdag- en Donderdgaande) – Toon 4

Toe sy U wat sy sonder ervaring van ‘n man gebaar het,
aan ‘n Kruis sien, my Christus,
is haar gesig vertrek en is sy innerlike verskeur
en het sy moederlik uitgeroep:
“Wee my, o Allerdierbare!
Hoe moet ek u lyding verduur?
My binneste brand en ‘n vreeslike swaard se pynlike wond
het duidelik deur my gegaan,
maar ek besing u goedhartigheid, o Heer.”

Kontakion – Toon 4          (Ταχὺ προκατάλαβε)

Jy het die heilige Dissipels duidelik gesien
                                          3


wat soos perde die seë van onkunde in beroering bring.
en dwaling deur reggelowige leringe verdrink,
o Hábakuk wat van God spreek.
Daarom loof ons jou as ware Profeet,
terwyl ons vra dat jy bid
dat ons barmhartigheid mag ontvang.

Sinaksarion

Op die 2de van vandeesmaand die gedagtenis aan die Heilige Profeet Hábakuk.

Verse.        By jou dood het God jou voete gevestig,
              tot aan die voleinding, soos jy gesê het, o Hábakuk.

              Op die 2de het Hábakuk na die stad van God opgegaan.

Op dieselfde dag die Gedagtenis aan ons Heilige Vaders, die hermiete Johannes,
Heraklaimon, Andreas en Theofilus.

Op dieselfde dag die Gedagtenis aan die Heilige Martelares Merope.

Die Gedagtenis aan ons Heilige Vader Kyrillos van Filea wat in die jaar 1060 askese
beoefen het.

Die Heilige Merope wat in die gevangenis vervolmaak is.

Die Heilige Habib die Jongere wat deur vuur vervolmaak is.

Deur hul heilige gebede, o God, ontferm U oor ons. Amen.

Die Eksapostilaria en Apostiga van die Lofpsalms uit die Oktoïg.

Die res van die Mettediens en die Wegsending.
