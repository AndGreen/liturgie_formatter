                   Oktoig Toon 5 – Sondagaand Vesperdiens
   By "Heer, ek het U aangeroep”:
Stigiere vir die Heer
Wee my wat U vertoorn het, my barmhartige God en Heer!
Hoeveel keer het ek belowe om my te bekeer, o Christus,
en ‘n dwase leuenaar geblyk te wees.
Vroeër het ek my doopkleed bevuil,
het ek wat ek met U ooreengekom het, veronagsaam;
en weereens hierdie tweede belofte,
wat ek voor U, voor Engele en mense bely het
toe ek die kleed van rou aangetrek het,
het ek dit geskend.
maar laat my tog nie aan die einde verlore gaan nie, o Heiland.

Armsalige siel,
watter verweer het jy op die oordeelsdag?
Of wie sal jou red van die vonnis van die ewige vuur en al die pyniging?
Niemand kan jou met die Goedhartige versoen nie behalwe jyself
deur jou goddelose dade te staak,
deur ‘n lewenswyse te verkry wat God behaag,
deur elke dag te ween oor die tallose kere wat jy val,
waardeur jy uur na uur in woord en in daad en gedagte struikel,
deur Christus te vra om jou hiervan volledig kwytskelding te gee.

O Heiland, laat nie toe dat die dwingende gewoonte van sonde my beheers
nie;
laat die demoon wat voortdurend die stryd teen my voer,
nie toe om oor my te heers en my tot sy wil af te bring nie,
maar ontruk my aan sy heerskappy,
tirannie en duistere straf
en deur in my te heers, o Mensliewende,
ag my waardig om volledig aan U te behoort,
en te leef volgens u wil, o Woord,
om my rus in U te vind
en om vergifnis en verlossing en u groot barmhartigheid te verkry.

Stigiere vir die Liggaamlose Magte

Die bose, wat aanvanklik saam met julle as die Môrester opgekom het,
het dieselfde mate van heerlikheid as julle gehad, o Hoofaanvoerders.
Maar uit boosheid het die teenstander na die aarde neergesak
en het hy in donkerheid verduister,
en is hy gretig om my saam met hom na benede te sleur,
ek wat met die beeld van die Skepper vereer is.
Al het ek halsoorkop geval,
het Christus my nogtans weer opgehef.
Verskyn dan in my ellendigheid as verdedigers en voorsieners
voorsorgtreffers en wyse beskermers vir my
terwyl julle ook vir my om verlossing en groot barmhartigheid vra.


                                      1
Ek wat in ooreenstemming met die beeld van God gebore is,
was veronderstel om by julle gereken te word,
en, helaas, nie volkome gebuk te gaan onder die bose vyand nie;
maar deur die raad van die Verderwer het ek julle nie nagedoen nie,
het ek die gebod versmaai en van die eer van die Skepper weggeval, o
Opperleiers,
en word ek deur slawerny afgetrek.
Waar julle my heeltemal oorgegee aan die hartstogte aanskou,
gee my nogtans jul hand na die weg wat my opwaarts lei
terwyl julle smeek dat ek verlossing mag vind
en die heerlikheid van my skoonheid van ouds.

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Theotokion

Laat u verligting skyn vir my wat in die donkerte van vreeslike dinge verkeer, o
Maagdelike Moeder,
wat die lig van die waarheid ontvang en aan God in die vlees geboorte gegee
het;
bring die trappe van my siel spoedig op uit die diepte van wanhoop
en vestig dit op die rots van ‘n vaste lewensweg;
veroordeel die demone wat die stryd sonder ophou teen my voer;
maak vinnig ‘n einde aan die pyn van my ellendige hart, o hoop van die
uiteindes van die aarde,
u wat groot barmhartigheid aan die wêreld skenk.

Apostiga van Ootmoed
O Heer, ek hou nie op sondig nie
en hoewel ek u mensliewendheid geskenk word,
is ek daarvan onbewus.
Oorkom die verharding van my hart, o enige Goeie
en ontferm U oor my.

Vers 1       Ek het my oë opgeslaan tot U wat in die hemel woon.
             Kyk, soos die oë van die knegte is op die hande van hul
             meesters, soos die oë van ‘n diensmaagd is op die hande van
             haar meesteres, so is ons oë op die Here ons God, totdat Hy
             Hom oor ons ontferm.

O Heer, uit vrees vir U is ek bang,
maar ek hou nie op om kwaad te doen nie
Wie in die hof is nie bang vir die Regter nie?
of wie wat genees wil word,
vertoorn die geneesheer, soos ek?
Lankmoedige Here, betoon medelye met my swakheid
en ontferm U oor my.




                                       2
Vers 2.      Ontferm U oor ons, o Here, ontferm U oor ons,
             want ons is meer as versadig van veragting,
             meer as versadig is ons siel; laat daar smaad wees vir hulle wat
             gedy en veragting vir die trotsaards.

Vir die Martelare
Met veragting vir alle aardse dinge
en terwyl julle dapper die folteringe verduur het,
het julle nie misluk in jul salige verwagtinge nie,
maar het julle erfgename van die Koninkryk van die hemele geword,
algeprese Martelare.
Daar julle vrymoedigheid het om voor die mensliewende God te spreek,
vra om vrede vir die wêreld,
en vir ons siele sy groot barmhartigheid.

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Theotokion

Vreeswekkend, wonderbaarlik en groot is die misterie!
Die Onomvatbare was in ‘n skoot omvat,
en die Moeder het ná geboortegewing steeds maagd gebly;
want sy het geboorte gegee aan God wat uit haar vlees aangeneem het.
Laat ons tot Hom uitroep, laat ons lof betuig
terwyl ons saam met die Engele sing:
“Heilig is U, Christus God, wat ter wille van ons mens geword het;
Eer aan U!”




                                      3
                  Oktoig Toon 5 - Maandagaand Vesperdiens
By "Heer, ek het U aangeroep":
Stigiere vir die Heer
O Heiland, hef die hardheid van my hart op,
wat van die demone na my gekom het,
en gee my ‘n stortvloed trane van bekering,
sodat ek my baie oortredings kan beween,
van al die vuilheid van my gedagtes verlos mag word,
gered mag word van die duisternis van vergeetagtigheid
en opgehef mag word tot die begrip van die goeie.
Luister na my en hoor my,
wees barmhartig, o Here,
en bevry my armsalige siel van die hartstogte wat my tiranniseer,
sodat ek vergifnis in U mag ontvang
en u wil doen.

Besoedelde lippe en smerige hande,
en ‘n hart verniel deur bose bedenksels
rig ek tot U wat alle goedheid te bowe gaan.
Met oë wat verblind is dra ek, armsalige, ‘n siel rond wat deur hartstogte
verdonker is;
volkome goddeloos word ek van alle kante bedek deur onbetaamlike
genietinge
en het ek geen neiging om op te kyk na bo nie.
Mensliewende, strek u onbevlekte hande uit.
Red my, o Heiland, roep ek tot U,
en reinig my van die vuilheid van baie oortredinge
en van verskriklike dinge wat my oorval,
want U is ryk aan goedhartigheid.

Droog die troebel slote op, goeie Jesus,
hou die stortvloed terug
en skenk my baie buie trane van sielsberou.
Kyk, soos die Verlore Seun het ek ver van U gedwaal
en is kaal gestroop van alle wilsuiting ten opsigte van u goedheid, o Heer ryk
aan barmhartigheid.
Ek het gesondig, verag my nie,
laat die bedrieglike en allerbose vyand my nie neem as sy volkome
onderdaan nie,
Maar, o Meester, red my spoedig van sy tirannie.

Stigiere vir die Voorloper

‘n Hewige en baie ysingwekkende stroom van die storm van die hartstogte
is deur my hart uitgegiet en loop oor
en dwing my in ‘n donker diepte van skadelike wanhoop.
Verskyn met jou onsigbare bystand en laat dit met die krag van jou
eerwaardige medelye opdroog,


                                       4
en laat dit uiteindelik verdwyn,
terwyl jy my ‘n oorvloed strome skenk, o besonge Voorloper,
om my denke en intellek en my hele begrip te benat.
Skenk dat vergifnis en verlossing daardeur vir my sal blom.

Ek het my hele hart en denke aan jou toevertrou, o wyse Voorloper.
Word vir my ‘n vurige beskermer en hoop op verlossing,
helper en bewaker, steun, veiligste wag, allerbeste loods, hawe en muur,
terwyl jy my verlos van gevare en my van die verskriklike vyande wegraap.
Want jy beskik oor onoorwinlike voorbidding en mag.
Jy het onmeetlike medelye en meegevoel, Algeseënde,
waardeur ek jou vra om my te beskut, bewaar en behoed
en die groot barmhartigheid te skenk.

Gee dat ek jou luisterryke en stralende skoonheid mag geniet,
wanneer ek, deur my trane en bekering,
al die smerigheid van my lewenswyse wat aan die hartstogte onderhewig is,
gereinig het.
Want jy ken die liefde van my siel, die goddelike verlange daarvan en
matelose liefde
wat ek bekom het deur jou groot te maak, o Voorloper.
Vervul my verlange, al is my versoek groot
en dit die maat van my armsalige verdienste ver oorskry,
en bid tot Christus wat die wêreld sy groot barmhartigheid skenk.

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Theotokion

Stuit die riviere van hartstogte,
droog die see van my sonde op met die stroom van u gebede
en bring my tot anker in die hawe van God se goddelike wil.
Verdrink die vyande wat my siel elke dag teister
en dit met onbetaamlike plesiere verbyster, in die dieptes van vernietiging.
Ek roep u toe: Vul my hart met vreugde en blydskap,
verdryf die wolk van wanhoop, o Alreine,
waar u Christus smeek wat die wêreld sy groot barmhartigheid skenk.

Apostiga van Ootmoed
O Heer, ek hou nie op sondig nie
en hoewel ek u mensliewendheid geskenk word,
is ek daarvan onbewus.
Oorkom die verharding van my hart, o enige Goeie
en ontferm U oor my.

Vers 1       Ek het my oë opgeslaan tot U wat in die hemel woon. Kyk, soos
             die oë van die knegte is op die hande van hul meesters, soos
             die oë van ‘n diensmaagd is op die hande van haar meesteres,
             so is ons oë op die Here ons God, totdat Hy Hom oor ons


                                       5
             ontferm.

O Heer, uit vrees vir U is ek bang,
maar ek hou nie op om kwaad te doen nie
Wie in die hof is nie bang vir die Regter nie?
of wie wat genees wil word,
vertoorn die geneesheer, soos ek?
Lankmoedige Here, betoon medelye met my swakheid
en ontferm U oor my.

Vers 2       Ontferm U oor ons, Here, ontferm U oor ons, want ons is meer
             as versadig van veragting, meer as versadig is ons siel; laat
             daar smaad wees vir hulle wat gedy en veragting vir die
             trotsaards.

Vir die Martelare

Terwyl hulle die skild van die geloof dra
en hulself met die teken van die Kruis gewek het,
het u Heiliges, o Heer,
hulle moedig aan martelinge onderwerp
en die dwaling en hoogmoed van die duiwel vernietig.
Stuur deur hul gebede as die almagtige God
vrede oor die wêreld neer
en aan ons siele u groot barmhartigheid.

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Theotokion

Ons, die gelowiges, noem u salig, o Maagd Theotokos,
en verheerlik u tereg as onwankelbare stad,
ondeurdringbare vesting,
onverbreekbare beskerming
en toevlug van ons siele.




                                     6
                   Oktoig Toon 5 – Dinsdagaand Vesperdiens
By "Heer, ek het U aangeroep”:
Stigiere vir die Kruis
Beëindig die aanvalle van die demone,
wat teen my gerig word, o Mensliewende,
want hulle wil my nederige siel doodmaak
en my tot vernietiging afbring;
Verydel die planne wat hulle maak en die hinderlae wat hulle bedags en
snags stel,
en bevry my van hulle, o Meester;
bring die tierende storm van die lewe tot ‘n einde,
verlos my van die hel en die ewige duisternis, smeek ek U, o Christus,
wanneer U in heerlikheid kom om die wêreld te oordeel,
daar U alle goedheid te bowe gaan.

Wanneer die boeke op die dag van u vreeswekkende koms geopen word, o
Christus,
en almal voor die regterstoel staan
en hul oë gespanne op die uitspraak rig,
terwyl die vuur voor die regbank vloei en die basuin hard geblaas word,
wat sal ek, ellendeling, doen wat deur my gewete ondersoek
en tot die onblusbare vlam verdoem word?
Ek smeek dus om voor die einde bevryding van my foute te vind, o Christus
my God,
wat die wêreld u groot barmhartigheid skenk.

U het u Kruis op u skouers geneem, o Christus,
toe U na u lyding gegaan het,
en het ons wat in U wil leef ‘n voorbeeld geskenk,
hoe ons saam met U verheerlik kan word en lewe;
gee dat ons ook deelhebbers mag word van u lyding en u heerlikheid,
deur u dood met ons saam te dra;
dood die roeringe van my vlees, o Mensliewende,
en spyker die ledemate daarvan vas met die heilige vrees vir U
en laat my die wêreld afsterf en laat my net volgens u gebooie lewe.

Ander stigiere, vir die Theotokos

Ek ween bitterlik en kyk met neergeslane oë af
as ek dink aan die vreeswekkende afrekening,
want uit my werke het ek, ellendeling wat ek is,
nie eens die begin van ‘n klein verdediging verwerf nie.
Daarom smeek ek u, o Reine,
skenk my voor die verborge einde van lewe my oorval,
voor die sekel, voor die dood, voor die oordeel,
voor ek rekenskap van myself moet gee,
waar die onuitblusbare vuur en uiterlike duisternis is,
waar daardie wurm is wat hulle wat oortree, verslind,


                                       7
bevryding van foute en groot barmhartigheid.

Daar u hoër as alle skepsels is, het u waarlik die gerubstroom geword,
want in u het die goddelike Woord vrywillig gewoon, om ons te omvorm,
en Hy het in die vlees uit u voortgekom.
Daar Hy goedhartig is, het hy die kruis en die lyding om ons ontwil aanvaar,
en as God die Opstanding geskenk.
Omdat dit ons veroordeelde natuur met die Skepper versoen het,
roep ons u daarom dankbaar toe:
“Skenk ons deur u gebede vergewing van foute en barmhartigheid.”

“Die tyd sal die strome trane nooit heeltemal uit my oë kan opdroog nie”, my
allergeliefde Seun,
het die Reine in haar smart uitgeroep,
“want U is die lig wat nooit ondergaan nie,
wat verlig deur lig te gee,
deur Wie die groot hemelse ligte op hul plekke gevestig
en die heelal bestaan gegee is.
Wat beteken dit vir my om die son te sien nou dat my lig ondergegaan het?
My dierbare lig, die verligting van my gesig,
hoe is U gedoof?
Van nou af sal ek die kykers van my oë met my strome trane afvee.”

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Kruistheotokion

Toe die Ooilam sien hoe haar Lam Hom tot die slagting haas,
het sy moedig gevolg en tot Hom uitgeroep:
“Waarheen gaan U, my dierbaarste Kind?
Terwille van wie, o Christus, allergeliefde Jesus,
lankmoedige, sondelose Heer ryk aan barmhartigheid,
loop U so vasberade hierdie baan?
Gee my, u diensmaagd ‘n woord, my algeliefde Seun,
moet my, wat so ontsagwekkend aan U geboorte geskenk het,
nie in stilte veronagsaam nie, medelydende God, Gewer van lewe,
wat u groot barmhartigheid aan die wêreld skenk.

Apostiga vir die Kruis

U Kruis, o Christus, wat in wese lyk soos hout,
is beklee met Goddelike krag,
en hoewel dit vir die wêreld bloot sintuiglik waarneembaar is,
bewerk dit geestelik die wonder van ons verlossing.
Terwyl ons dit vereer, verheerlik ons U, o Heiland.
Ontferm U oor ons.

Vers 1        Ek het my oë opgeslaan tot U wat in die hemel woon. Kyk, soos
              die oë van die knegte is op die hande van hul meesters, soos


                                       8
              die oë van ‘n diensmaagd is op die hande van haar meesteres,
              so is ons oë op die Here ons God, totdat Hy Hom oor ons
              ontferm.

Die boom van u Kruis is skaars geplant, o Christus,
toe die dwaling op die vlug slaan en die genade blom;
want dit is nie as straf vir veroordeling geopenbaar nie,
maar as segeteken van verlossing vir ons.
Die Kruis is ons stut,
die Kruis is ons roem,
die Kruis is ons vreugde.

Vers 2        Ontferm U oor ons, Here, ontferm U oor ons, want ons is meer
              as versadig van veragting, meer as versadig is ons siel; laat
              daar smaad wees vir hulle wat gedy en veragting vir die
              trotsaards.

Vir die Martelare
Bid vir ons, heilige Martelare,
dat ons van ons wandade bevry mag word;
want aan julle is die genade geskenk om vir ons te bid.

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Kruistheotokion

Terwyl sy wat aan U geboorte geskenk het by u Kruis staan, o Jesus,
het sy met smart geweeklaag en uitgeroep:
“My Kind, ek kan dit nie verduur om Hom wat ek gebaar het,
aan ‘n boom vasgeslaan te sien nie;
want ek wat nie ‘n man gehad het nie, het geboortepyne ontkom,
en hoe word ek nie nou deur pyn getref
en word ek wat onskuldig is in my hart verskeur.
Nou is die woord wat Simeon gespreek het, vervul,
dat ‘n swaard my hart sal deurboor;
Maar staan nou op, my Seun,
en red hulle wat u lof besing.”




                                        9
                 Oktoig Toon 5 – Woensdagaand Vesperdiens
By "Heer, ek het U aangeroep":
Stigiere vir die Apostels
As skerpgemaakte pyle van die Magtige oor die hele wêreld heen gestuur,
waarlik salige Apostels
het julle met groot spoed duidelik al die verskriklike vurige pyle van die
demone stomp gemaak
en die veelgodedom uit die weg geruim,
deur alle mense die ware geloof te leer
en hulle skape te noem van Christus ons God, die ware Opperherder.
Hy het julle onder wolwe ingestuur
om hulle wildheid deur die geloof te tem.

Julle is dissipels gemaak van die Woord van God
wat onder sterflikes gewoon het,
een in wese met hulle, deur sy groot mensliewendheid,
en wat waarlik hulle natuur aangeneem en dit vergoddelik het.
Daarom, o alwyses,
het julle Hom met goddelike voetstappe gevolg,
sy armoede nagevolg
en alle glorieryke dinge as drek beskou.
En dus het julle jul tweede jurk weggegooi
en geen staf of beurs op die pad geneem nie,
en nou is julle waardig bevind om die skatte van die hemel te beërwe.

Deur jul smekinge tot die Heer, alsaliges,
verlos ons almal van die heftige deining van versoekinge,
die gevreesde gekibbel van onwaardige ketterye,
die bittere slegte raad van demone en mense,
die warrelwind van die vuur sonder lig,
die ewige wurm wat vir altyd leef, die gekners van die tande en alle ander
straf.
Smeek Hom dat ons deur selfbeheersing en ons geswoeg
die beloninge van die deug mag ontvang,
en die erfdeel van die Koninkryk van die hemele
en groot barmhartigheid mag bekom.

Ander stigiere, vir die Heilige Nikolaas
Verheug jou, heilige hoof, suiwere woonplek van die deugde,
goddelike reël van die goddelike priesterskap,
die groot allerberoemde herder;
fakkel van oorwinning wat die naam daarvan dra,
deur medelye vermurwe ten behoewe van hulle wat bid,
wat tot die smekinge van die siekes neerbuig,
allergeredelike bevryder,
reddende bewaarder van almal wat met geloof jou aleerwaardige gedagtenis
eer,
smeek Christus dat ons siele sy groot barmhartigheid geskenk mag word.


                                       10
Verheug jou, allerheiligste verstand, die suiwere woonplek van die Drie-
eenheid,
suil van die kerk,
ondersteuning van die gelowiges, hulp van vermoeides,
ster wat altyd die duisternis van versoekinge en beproewinge
met die straling van aanvaarbare gebede verdryf,
Hoëpriester Nikolaas;
allerkalme hawe waar hulle wat deur die storms van die lewe geteister word
hul toevlug neem en gered word,
smeek Christus dat ons siele sy groot barmhartigheid geskenk mag word.

Verheug jou, Nikolaas, vervul met goddelike ywer,
wat met ontsagwekkende beskerming en besoekinge deur drome
hulle wat op die punt gestaan het om wederregtelik gedood te word
van ‘n bose inhegtenisname verlos het;
bron wat ryklik ontspring met welriekende mirre vir Myra,
siele benat en die vrot stank van die hartstogte verdryf;
swaard wat die onkruid van dwaling uitsny,
dorsvleël wat die kaf van die leer van Arius uitwan,
smeek Christus dat ons siele groot barmhartigheid geskenk mag word.

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Theotokion

Met ‘n magdom van sondes,
verhard en verduister van denke,
roep ek tot u met wroeging en berou van gedagtes:
“Gee lig aan die oë van my siel, o Onbevlekte,
want u het die Lig gebaar wat geen aand ken nie
en die eindes van die aarde verlig met die vure van sy kennis.
Verlig my denke, o Alonskuldige,
met die strale van u gebede
en maak my waardig om ‘n kind van die lig te word,
terwyl u Christus smeek wat die wêreld sy groot barmhartigheid skenk.

Apostiga vir die Apostels
Dissipels van die Heiland,
toe julle ooggetuies van die misteries geword het,
het julle Hom verkondig wat nie gesien word nie en geen begin het nie deur te
sê:
“In die begin was die Woord.”
Julle is nie voor die Engele geskep nie,
Julle het nie van mense geleer nie,
maar van die wysheid van bo.
En daarom, terwyl julle vrymoedigheid het,
bid vir ons siele.



                                     11
Vers 1       Ek het my oë opgeslaan tot U wat in die hemel woon. Kyk, soos
             die oë van die knegte is op die hande van hul meesters, soos
             die oë van ‘n diensmaagd is op die hande van haar meesteres,
             so is ons oë op die Here ons God, totdat Hy Hom oor ons
             ontferm.

Laat ons in harmonie die Apostels van die Here met liedere prys;
want geklee met die volle wapenrusting van die Kruis
het hulle die dwaling van afgode vernietig
en is hulle as gekroonde oorwinnaars bewys.
Deur hul gebede, o God, ontferm U oor ons.

Vers 2       Ontferm U oor ons, Here, ontferm U oor ons, want ons is meer
             as versadig van veragting, meer as versadig is ons siel; laat
             daar smaad wees vir hulle wat gedy en veragting vir die
             trotsaards.

Vir die Martelare
Met onversadigbare ingesteldheid van siel, heilige Martelare,
het julle Christus nie verloën nie
maar die vreesaanjaende en uiteenlopende marteling en lyding verduur;
julle het die verwaandheid van die tiranne op die grond gewerp;
en ná julle die geloof onwrikbaar en ongeskonde bewaar het,
het julle na die hemele oorgegaan;
omdat julle daarom ook vrymoedigheid by Hom bekom het,
vra dat ons sy groot barmhartigheid gegee mag word.

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Theotokion

Verheug u, begenadigde,
Moeder van Christus God,
want die Koning van die Heerlikheid het aan u verskyn
en die alheilige Gees het u oorskadu;
daar u vrymoedigheid het, bid dat ons siele gered mag word.




                                     12
                Oktoig Toon 5 - Donderdagaand Vesperdiens
By "Heer, ek het U aangeroep":
Stigiere vir die Kruis
Opperste goeie Here, my Heiland,
wat ‘n einde aan die swaarkry en skandes van sterflinge wou maak,
U verduur kruisiging.
U het ‘n skandelike dood en gal in u lankmoedigheid geproe
en al ons allerbose bitterheid weggeneem.
U is deur ‘n spies in u vlekkelose sy deurboor
as Meester wat ons wonde genees.
Daarom besing ons nou die lof van u glorieryke kruisiging,
en terwyl ons neerbuig, vereer ons die spies, die spons en die riet,
waardeur U u wêreld u vrede en groot barmhartigheid geskenk het.

As voorafskaduing van u lyding, o Christus,
het Moses, u groot dienaar, die koperslang opgehef
en so sterflinge gered van die kwaad van die giftige byt van die slange,
en toe U, o Lankmoedige, nou gekruisig is,
is die wêreld verlos van die kwaad van die slang
en van die aarde af verhef na die dinge van die hemel.
Daarom besing ons met vreugde die lof van u mag, o Mensliewende,
en ons eer en buig neer voor u Kruis
waardeur die hele skepping sonder arbeid
waardigheid en u groot barmhartigheid gevind het.

Omdat U, Adam se Formeerder, die eersgeskapene, se toestand wou
ontbind,
en op die ou end alle pyn, o sondelose Christus, Mensliewende,
is U met spykers vasgeslaan;
en in u Goddelike sy ter wille van ons deur ‘n spies verwond,
verhoed U dat die vlammende swaard ons, u dienaars, toegang verbied.
Daarom verheerlik ons U, besing ons die lof van u mag, o Mensliewende,
en ons eer en buig neer voor u Kruis,
waardeur die hele skepping sonder arbeid,
waardigheid en u groot barmhartigheid gevind het.

Ander stigiere, vir die Theotokos
Daar ek die juk van my siel
met ‘n veelheid sondes
en sware rampspoed belas het, o Meesteres,
waag ek dit nie om my oë na bo op te hef nie,
en so roep ek, na die aarde toe neergebuig, uit die hart tot u:
“Ontferm u oor my, u wat God, ryk aan mededoë,
uit u skoot laat opkom het;
toon my die grenslose oorvloed van u wonders
en, deur u vlekkelose, heilige hande tot u Seun uit te strek,
skenk my, deur u gebede, verlossing, o Maagd.



                                       13
‘n Hewige orkaan van sondes het my op die see van die lewe in besit geneem
en ‘n storm en golf druk my hart na die diepte van wanhoop.
O Reine, lei deur u gebede my lewe na die kalm hawe van die lewe,
na bekering en volmaakte verbetering.
Sien my swakheid raak, gee aandag aan my oordeel,
gee my ‘n helpende hand waar ek siek lê, o albesongene,
wat geboorte gegee het aan Christus,
wat die wêreld sy groot barmhartigheid skenk.

Waar ek vir my die stof van ernstige sondes opgestapel en vergaar het,
bewe ek voor die aangesig van u Seun, o Goeie.
Hoe sal ek die regsaak dan verduur?
Want die rivier van vuur trek my voor die regterstoel
en tienduisende Engele staan daarom heen
en werp die oortreders daarin.
Ek smeek u dus, o Alonbevlekte,
om voor my vertrek uit die lewe
tot die mensliewende Regter vir my te bid
om Hom te ontferm en my kwytskelding en groot barmhartigheid te skenk.

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Kruistheotokion

Deur my hele vorm aan te neem,
het die Formeerder en God Hom met my beklee,
want Hy wou vorm aan Adam se reeds gevalle vorm gee.
Hy is verhef op ‘n Kruis, asof Hy skuldig is,
en uit vrye wil aan sy hande vasgespyker,
genees Hy die hande van ouds
wat slap geword het deur die boom waarvan hulle geëet het.
Toe die Alreine Hom sien, het sy met luide geweeklaag uitgeroep:
“Wat is hierdie groot lankmoedigheid sonder weerga, my Seun?
Ek kan dit nie verdra om U aan ‘n kruis verhef te sien nie, o Christus,
wat die heelal geheel en al in die holte van u hand hou.”

Apostiga vir die Kruis
U Kruis, o Christus, wat in wese lyk soos hout,
is beklee met Goddelike krag,
en hoewel dit vir die wêreld bloot sintuiglik waarneembaar is,
bewerk dit geestelik die wonder van ons verlossing.
Terwyl ons dit vereer, verheerlik ons U, o Heiland.
Ontferm U oor ons.

Vers 1        Ek het my oë opgeslaan tot U wat in die hemel woon. Kyk, soos
              die oë van die knegte is op die hande van hul meesters, soos
              die oë van ‘n diensmaagd is op die hande van haar meesteres,
              so is ons oë op die Here ons God, totdat Hy Hom oor ons


                                       14
              ontferm.

Die boom van u Kruis is skaars geplant, o Christus,
toe die dwaling op die vlug slaan en die genade blom;
want dit is nie as straf vir veroordeling geopenbaar nie,
maar as segeteken van verlossing vir ons.
Die Kruis is ons stut,
die Kruis is ons roem,
die Kruis is ons vreugde.

Vers 2        Ontferm U oor ons, Here, ontferm U oor ons, want ons is meer
              as versadig van veragting, meer as versadig is ons siel; laat
              daar smaad wees vir hulle wat gedy en veragting vir die
              trotsaards.

Vir die Martelare

Met veragting vir alle aardse dinge
en terwyl julle dapper die folteringe verduur het,
het julle nie misluk in jul salige verwagtinge nie,
maar het julle erfgename van die Koninkryk van die hemele geword,
algeprese Martelare.
Daar julle vrymoedigheid het om voor die mensliewende God te spreek,
vra om vrede vir die wêreld,
en vir ons siele sy groot barmhartigheid.

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Kruistheotokion

“Wanneer ek u sy deur ‘n spies deurboor sien, my Seun,
word ek deur die vreeswekkende swaard van smart verwond,
en ek was glad nie daartoe in staat
 om ‘n sug uit my siel te uiter nie,” het die Alreine gesê,
terwyl sy in die teenwoordigheid van u lyding staan
en u onregverdige dood aanskou,
o lankmoedige Heer wat alle goedheid te bowe gaan.
“Waar is die goeie nuus vir my?” roep sy tussen haar trane deur.
“Waar is hy wat vir my ‘Verheug u’ gesê het?
Waar is die onuitspreeklike geboortegewing?
Waar is u vriend Petrus?
Maar eer aan u onuitspreeklike lankmoedigheid.”




                                       15
                 Oktoig Toon 5 – Vrydagaand Vesperdiens
By "Heer, ek het U aangeroep":
Stigiere vir die Heer

Spaar u dienaar, o Christus,
wanneer my siel op u bevel op die punt staan om van die liggaam geskei te
word,
U wat deur Goddelike bevel stof en gees tot ‘n eenheid gebring het.
Wanneer onsigbare vyande in ‘n bose aanval in ‘n hinderlaag lê,
om my meedoënloos uitmekaar te skeur en my hul voer te maak,
verlos my, reken my waardig om verkwikking te vind
waar smarte en kreune die wyk geneem het,
waar daar die stortvloed genoeë is,
die klank van hulle wat feesvier en blydskap.

Bevrees vir die laaste uur en die verskriklike aanvalle van die demone,
vanuit ‘n beangste siel, roep ek, armsalige wat ek is, tot U:
“Verbrysel hulle strikke en struikelblokke deur u mag, o Here en Meester,
en laat my, u dienaar, nie ‘n slagoffer van hul verdorwendheid wees nie.
Sien my neerslagtigheid aan, gee aandag aan my verdrukking
en bevry my armsalig siel van smarte, almedelydende God,
wat aan die wêreld groot barmhartigheid skenk.

Soos die Kananése vrou, o Heiland,
roep ook ek tot U uit:
“Genees my siel en verlos my van die kwaad van die demone
en die aanval van vyande wat my voortdurend op onnatuurlike wyse lastig val,
dit bederf wat volgens u beeld is, o Heer,
en die oordeel van my denke na sinnelose en laakbare begeertes aflei.
Vee hulle van my hart af, bid ek U, en plant die allerheilige vrees vir U daarin
en gee dat ek my lewe in vrede en in nederigheid van siel mag voltooi.”

Ander stigiere, vir die Martelare

Terwyl hulle die skild van die geloof dra
en hulself met die teken van die Kruis gewek het,
het u Heiliges, o Heer,
hulle moedig aan martelinge onderwerp
en die dwaling en hoogmoed van die duiwel vernietig.
Stuur deur hul gebede as die almagtige God
vrede oor die wêreld neer
en aan ons siele u groot barmhartigheid.

Bid vir ons, heilige Martelare,
dat ons van ons wandade bevry mag word;
want aan julle is die genade geskenk om vir ons te bid.

Met onversadigbare ingesteldheid van siel, heilige Martelare,
het julle Christus nie verloën nie


                                      16
maar die vreesaanjaende en uiteenlopende marteling en lyding verduur;
julle het die verwaandheid van die tiranne op die grond gewerp;
en ná julle die geloof onwrikbaar en ongeskonde bewaar het,
het julle na die hemele oorgegaan;
omdat julle daarom ook vrymoedigheid by Hom bekom het,
vra dat ons sy groot barmhartigheid gegee mag word.

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Theotokion

Die Rooi See het eens in beeld die Bruid beskryf
wat die huwelik nie geken het nie.
Daar was dit Moses wat die water verdeel het;
hier is Gabriël
die dienaar van die wonder.
Toe was dit Israel wat droogvoets oor die bodem van die see gegaan het;
nou het die Maagd Christus sonder saad gebaar.
Na die deurtog van Israel het die see onbetreed gebly;
na die geboorte van Emmanuel het die Onskuldige onbedorwe gebly.
U wat is, en vooraf bestaan
en as Mensliewende verskyn het,
o God, ontferm U oor ons.

Apostiga vir die Martelare
Met veragting vir alle aardse dinge
en terwyl julle dapper die folteringe verduur het,
het julle nie misluk in jul salige verwagtinge nie,
maar het julle erfgename van die Koninkryk van die hemele geword,
algeprese Martelare.
Daar julle vrymoedigheid het om voor die mensliewende God te spreek,
vra om vrede vir die wêreld,
en vir ons siele sy groot barmhartigheid.

Vers. Salig is hulle wat U uitgekies en aangeneem het.

Ek het gedink aan die Profeet wat roep:
Ek is stof en as;
en weer het ek gekyk in die grafte
en die kaal beendere gesien.
En ek het gevra:
Wie is dan die koning en wie is die soldaat?
Wie is die ryke en wie die bedelaar?
Wie die regverdige en wie die sondaar?
Maar o Heer, gee rus aan aan u dienaars saam met die regverdiges.
Vers. Hul siele sal vernag in die goeie. (Ps. 24)




                                      17
U het my gevorm, o Heer,
u hand op my gelê,
en my beveel en gesê:
Jy sal weer teruggaan na die aarde toe.
Lei my op u reguit pad,
spreek my my oortredinge vry en vergewe my,
smeek ek U as die Mensliewende.

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Theotokion

Ons smeek u, as Moeder van God:
O Geseënde, bid dat ons gered mag word.




                                    18
