                                             1


Menaion Februarie 4 Ons H. Vader Isidorus van Pelusium
Die Veranderlike vir die Vesperdiens
By “Heer, ek het U aangeroep…” maak ons voorsiening vir 6 verse, en sing 3
stigiere vir die Fees en 3 vir die Heilige.
Stigiere vir die Fees van die Ontmoeting – Toon 1
Nou vier ons die reddende genade van die onseglike Godsverskyning.
Want ná Christus ons God sonder verandering uit die Maagdelike Jonkvrou ‘n kindjie
geword het,
is Hy nou deur sy Moeder na God die Vader in die tempel gebring,
en het Simeon Hom ontvang en omhels.

U is in die Profete gesien, o Jesus,
vir sover dit destyds reg was dat U aanskou word,
maar nou, o Christus, Woord van God,
het U uit vrye wil uit die Maagd Maria
in die wêreld aan alle vlees verskyn
en die heil aan almal wat uit Adam afstam, geopenbaar,
daar U mensliewend is.

U wat eens die wet op die Berg Sinai neergelê het,
vervul nou in die stad van Sion
as kind in die arms van die Theotokos
die voorskrifte van die Wet en die reëls aangaande heeloffers,
en U aanvaar om in die vlees in die arms van Simeon
die tempel binnegebring te word.

Stigiere vir die Heilige Isidorus – Toon 4

Deur kontemplasie en handeling tot God verhef, o Alwyse,
het jy deur jou lewe heen die opgang tot kontemplasie gemaak,
ná jy handeling daargestel
en wyslik die hoogste van die verlangde dinge liefgehad het.
Ná jy jou strewe bereik het, is jy daarin gevestig,
en is jy nou ‘n salige einde en die Drie-sonnige verligting waardig geag.

Met die vloedgolf van genade
en die reënbuie van jou woorde, o bewonderenswaardige,
besprinkel jy al die Godgesindes.
Deur met jou mond uit die mengvat van die hoogste wysheid te drink
het jy oorvloedig soos uit ‘n fontein daaruit geput
en die ligstrale van jou leringe orals deurgegee,
deur briewe te skryf, te leer en raad te gee.

Deur selfbeheersing het jy die vleeslike gesindheid gedood,
jou met die lewebrengende doding beklee,
die instelling van jou siel verbreed, o alheilige,
en dit duidelik bevatlik vir die genadegawes van die Gees gemaak.
                                            2


En jy het ‘n vat van God-geïnspireerde leringe geword,
‘n woning van wysheid wat die verstand te bowe gaan.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.
Theotokion – Toon 7
As ‘n Lig tot verligting van die die nasies
het U vanuit die hemel op aarde gekom, o Heiland,
en ná U uit die Maagde voortgekom het,
het U in die arms van die regverdige Simeon gerus.
Want dit was reg dat U wat aan almal die lewe skenk,
deur die grysaard herken word,
want U wat oor groot barmhartigheid beskik,
het gekom om hom te laat gaan, volgens u woord,

Apostiga – Stigiere van die Fees
Toon 2
Ontvang die Here van die heerlikheid, o Simeon,
soos jy deur die Heilige Gees te kenne gegee is.
Want kyk, Hy het tot by jou gekom.

Vers: Nou laat U, Here, u dienskneg gaan in vrede volgens u woord, omdat my oë
      u heil gesien het, wat U berei het voor die oë van al die volke. (Lukas 2:29-30)
Die reine, onbevlekte Maagd dra haar Skepper en Meester
as kindjie in haar arms
en gaan die tempel binne.

Vers: 'n Lig tot verligting van die nasies en tot heerlikheid van u volk Israel.
Groot, ontsagwekkend en vreemd is die Misterie!
Hy wat alles bestier en kindertjies vorm,
word as kindjie omhels.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.
Theotokion – Toon 2
Vandag ontvang Simeon in sy arms die Heer van die heerlikheid,
wat Moses eens aanskou het in die duisternis,
toe Hy hom die tafels op die berg Sinai gegee het.
Dit is Hy wat deur die Profete spreek,
en die Skepper van die Wet is.
Dit is Hy wat Dawid verkondig; wat vreeswekkend is vir almal,
en wat oor groot en ryke barmhartigheid beskik.

Apolitikion van die Heilige Isidorus – Toon 8
                                           3


Met die strome van jou trane het jy die onvrugbare woestyn bewerk,
en deur jou sugte uit die diepte het jy jou arbeid honderdvoudig vrug laat dra.
So het jy, ons Heilige Vader Isidorus, 'n ster geword
wat die wêreld deur jou wonders verlig.
Bid tot Christus ons God dat ons siele gered mag word.

Apolitikion van die Fees – Toon 1

Verheug u, begenadigde Maagd Theotokos,
want uit u het die Son van Geregtigheid opgegaan,
Christus ons God,
om hulle te verlig wat in die duister verkeer.
Verheug jou ook, regverdige Grysaard,
want jy het in jou arms die Bevryder van ons siele ontvang
wat ons ook die Opstanding skenk.
Die Veranderlike vir die Mettediens
Ná die Eerste Psalmlesing die volgende Kathisma – Toon 1

Hy wat saam met die Vader op die Heilige Troon is,
het op aarde gekom en is uit die Maagd gebore,
en Hy wat onomskryfbaar is deur die tyd,
het ‘n Kind geword.
Simeon the Hom met blydskap in sy arms ontvang en gesê:
“Nou laat U u dienaar gaan, o Medelydende,
nadat U hom verbly het.”

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Herhaal: Hy wat saam met die Vader op die Heilige Troon is…


Ná die Tweede Psalmlesing die volgende Kathisma – Toon 4
Toe jy, o Simeon, Christus ons God
met jou bejaarde arms omhels het,
ná Hy uit ‘n Moeder sonder ervaring van ‘n man
‘n kindjie in die vlees geword het,
het jy die beslissing aangaande jou uitvaart in heerlikheid begryp,
ná jy ook die onuitputlike genadegawe om wonders te doen ontvang het.
Daarom verheerlik ons almal jou, soos dit gepas is.


Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Herhaal:     Toe jy, o Simeon, Christus ons God…

Ná die Derde Ode van die Kanon, die volgende Kathisma
                                           4



Vir die Heilige Isidorus - Toon 3

Jy is deur die Alreine Gees bewys as ‘n boek van kennis,
saamgestel uit ‘n rykdom van lering oor die geloof,
wat die Goddelike openbaar aan hulle wat dit nodig het
en die lewe vergaar vir hulle wat daarna verlang.
Heilige Vader, smeek Christus ons God
om ons sy groot barmhartigheid te skenk.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Toon 8

U, die Woord wat voor alle ewigheid is,
is op aarde gebore,
en na die tempel gebring, terwyl U onbevatlik bly.
Die Grysaard het U met vreugde in sy arms ontvang en uitgeroep:
“Nou laat U hom heengaan wat U volgens u woord besoek het,
U wie se behae as God dit was om die mensegeslag te red.”

Kontakion – Toon 1

Nadat U die maagdelike skoot
deur u geboorte geheilig het,
en die hande van Simeon, soos gepas, geseën het,
het U ook nou gekom en ons gered, o Christus God.
Maar gee vrede aan die staatbestuur
ten tye van konflik,
en versterk die Ortodokse Christene, vir wie U lief is,
O enig Mensliewende.

Sinaksarion

Op die 4de van vandeesmaand die Gedagtenis aan ons Heilige Vader, Isidorus van
Pelusium.

Verse.        Verheug jou baie, jy wat van Pelusium kom,
              nou dat jy die klei afgelê en die buitengewone vreugde bekom het.

              Op die 4de het hulle Isidorus in die droewige graf geplaas.

Op dieselfde dag die Gedagtenis aan ons Regverdige Vader Nikolaas die Belyer van
van Stoudion.

Op dieselfde dag die Gedagtenis aan die Heilige Hiëromartelaar Abramius, biskop
van Arbel in Persië.
                                            5



Op dieselfde dag die gedagtenis aan ons Regverdige Vader Johannes van Irinopolis,
een van die 318 Heilige Vaders van Nicea, en die gedagtenis aan
die Heilige Martelaar Theoktistos.

Op dieselfde dag is die Heilige, wonderdoenende Jasimos in vrede vervolmaak.

Deur hul heilige gebede, o God, ontferm U oor ons. Amen.

Eksapostilarion van die Heilige Isidorus – Toon 2

Deur die sweet van askese
het jy die hartstogte se vlam geblus,
en ná jy jou na die hoogte van hartstogteloosheid gehaas het,
staan jy nou met vreugde by die regterstoel van Christus,
waar jy, Isidorus, bid
vir ons wat jou alheilige gedagtenis vier.

Eksapostilarion van die Fees – Toon 2

Ná die Skepper van hemel en aarde
op onseglike wyse, soos Hy alleen weet,
uit u, o Moeder van God, gebore is,
is Hy nou as Kindjie op die arm in die tempel gebring,
en toe Simeon Hom ontvang, het hy uitgeroep:
“O Meester, U is die Heiland en Verlosser
van die geslag van sterwelinge, my Christus.”

Apostiga van die Lofpsalms – Stigiere van die Fees

Toon 2

Sonder bevlekking word Christus uit ‘n Maagd gebore,
soos wat die Seun ook voor die môre onseglik uit die Vader kom,
Hy wat Adam verlos.

Vers: Nou laat U, Here, u dienskneg gaan in vrede volgens u woord, omdat my oë
      u heil gesien het, wat U berei het voor die oë van al die volke. (Lukas 2:29-30)

Gaan oop, o poorte van die hemele,
want Christus word as kind deur sy Maagdelike Moeder
in die tempel aan God opgedra.

Vers: 'n Lig tot verligting van die nasies en tot heerlikheid van u volk Israel.
Groot, ontsagwekkend en vreemd is die Misterie!
Hy wat alles bestier en kindertjies vorm,
word as kindjie omhels.
                                         6



Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Theotokion – Toon 2

Die reine, onbevlekte Maagd dra haar Skepper en Meester
as kindjie in haar arms
en gaan die tempel binne

Die res van die Mettediens en die Wegsending.
