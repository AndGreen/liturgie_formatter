                    Die Koniklike Ure: Die Sesde Uur

            Heilige God, Heilige Magtige, Heilige Onsterflike, ontferm U
            oor ons. (drie maal)

            Eer aan die Vader en aan die Seun en aan die Heilige Gees,
            nou en altyd en tot in ewigheid. Amen.

            Alheilige Drie-eenheid, ontferm U oor ons.
            Here, reinig ons van ons sondes.
            Meester, vergeef ons ons oortredinge.
            Heilige, besoek en genees ons swakhede,
            om u Naams ontwil.

            Here, ontferm U. Here, ontferm U. Here, ontferm U.

            Eer aan die Vader en aan die Seun en aan die Heilige Gees,
            nou en altyd en tot in ewigheid. Amen.

            Onse Vader, wat in die hemele is,
            laat u naam geheilig word.
            Laat u koninkryk kom.
            Laat u wil geskied
            soos in die hemel net so ook op die aarde.
            Gee ons vandag ons daaglikse brood
            en vergeef ons ons skulde
            soos ons ook ons skuldenaars vergewe
            en lei ons nie in versoeking nie
            maar verlos ons van die bose.

Priester    Want aan U behoort die Koninkryk en die krag en die
            heerlikheid, aan die Vader en die Seun en die Heilige Gees,
            nou en altyd en tot in ewigheid.

Leser       Amen.

            Kom, laat ons aanbid en neerval voor God, ons Koning.
            Kom, laat ons aanbid en neerval voor Christus God, ons
            Koning.
            Kom, laat ons aanbid en neerval voor Christus self, ons
            Koning en God.

Psalm 53

O God, verlos my deur u Naam, en doen aan my reg deur u mag!
O God, hoor my gebed, luister na die woorde van my mond!
Want vreemdelinge het teen my opgestaan, en magtiges het my siel gesoek,
en hulle het God nie voor hulle gestel nie.
Want kyk, God help my, en die Here is die helper van my siel.



                                    1
Hy sal die kwade laat terugkeer na my vyand; vernietig hulle in u waarheid.
Vrywillig sal ek aan U offer; ek sal u Naam loof, Here, want dié is goed.
Want uit alle benoudheid het U my gered, en my oog het op my vyande
neergesien.

Psalm 139

Bevry my, Here, van die bose man, red my van die onregverdige man,
wat ongeregtigheid in hul harte beraam het, hulle die hele dag lank op stryd
voorberei het.
Hulle het hul tong skerp gemaak soos dié van ‘n slang; die gif van adders is
onder hul lippe.
Bewaar my, Here, vir die hand van die sondaar, bevry my van onregverdige
mense wat beraam het om my voete te laat struikel.
Trotsaards het ‘n valstrik vir my verberg, en toue as valstrikke vir my voete
gespan; langs die pad het hulle struikelblokke vir my gestel.
Ek het tot die Here gesê: U is my God; luister, Here, na die stem van my
smeking.
Here, Here, sterkte van my heil, U het my hoof beskut in die dag van stryd.
Gee my nie in stryd met my begeerte oor aan die sondaar nie; hulle het
beraad teen my gehou; verlaat my nie, sodat hulle nie verhef word nie.
Wat betref die hoof van dié wat my omring; die slae wat hulle lippe toedien,
sal hul oordek.
Vurige kole sal op hulle val; U sal hulle in die vuur werp; in ellende sal hulle
nie weer opstaan nie.
‘n Spraaksame man sal nie op aarde voorspoedig wees nie; onheil sal ‘n
onregverdige man jaag tot sy verderf.
Ek weet dat die Here die regsaak van die arme, die reg van die behoeftiges
sal behartig.
Maar die regverdiges sal u naam loof, en die opregtes sal voor u aangesig
woon.

Psalm 90
Hy wat in die hulp van die Allerhoogste woon, sal onder die beskutting van die
God van die hemel vernag.
Hy sal tot die Here sê: U is my helper en my toevlug; my God, op Hom sal ek
my hoop stel.
Want Hy sal jou red uit die strik van die jagters, en van die verwarrende
woord.
Hy sal jou dek met sy skouers, en onder sy vleuels sal jy hoop hê; sy
waarheid sal jou met ‘n skild omring.
Jy sal nie vrees vir die skrik van die nag, vir die pyl wat bedags vlieg nie,
vir die ding wat in die donker wandel, vir die ongeluk en die bose gees van die
middaguur nie.
‘n Duisend sal aan jou sy val en tienduisend aan jou regterhand — na jou sal
dit nie aankom nie.
Net met jou oë sal jy dit aanskou en die vergelding van die sondaars sien.
Want U, Here, is my hoop. Die Allerhoogste het jy jou beskutting gemaak.
Geen onheil sal jou nader en geen plaag naby jou tent kom nie; want Hy sal
sy engele aangaande jou bevel gee om jou te bewaar op al jou weë.


                                        2
Hulle sal jou op die hande dra, sodat jy jou voet teen geen klip stamp nie.
Op die adder en die basilisk sal jy trap, en die leeu en die slang sal jy vertrap.
Want hy het sy hoop op My gestel, en Ek sal hom red; Ek sal hom beskut,
omdat hy my Naam ken.
Hy sal My aanroep, en Ek sal hom verhoor; in die verdukking is Ek by hom;
en Ek sal hom uitred en hom verheerlik.
Met lengte van dae sal Ek hom versadig, en Ek sal hom my heil laat sien.


Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Halleluja, Halleluja, Halleluja. Eer aan U, o God.
Halleluja, Halleluja, Halleluja. Eer aan U, o God.
Halleluja, Halleluja, Halleluja. Eer aan U, o God.

Here, ontferm U. (3X)

Eer aan die Vader en aan die Seun en aan die Heilige Gees.

Toon 2




                                        3
Nou en altyd en tot in ewigheid. Amen.

Theotokion




                                     4
5
Toon 8




         6
7
Vers: Hulle het My gal gegee as my spys, en vir my dors het hulle My asyn
      gegee.




                                     8
9
Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Toon 5




                                    10
11
12
Leser        Prokimenon – Toon 4 (Ps. 8)

Here, onse Here, hoe wonderbaar is u naam oor die hele aarde!
Vers. Want u majesteit is verhef bo die hemele.

                                Die Profesie

Diaken       Wysheid!

Leser        Die lesing uit die Profeet Jesaja.

Diaken       Laat ons aandag gee.

Leser        (Jesaja 52:13-15, + 53:1-12. + 54:1)

So sê die Here: Kyk, my Kneg sal begrip hê en sal verhef en verheerlik word
en sal baie hoog word.
Soos baie hulle oor U verstom het – so sal u voorkoms sonder eer van mense
wees, en u heerlikheid sonder eer van mensekinders.
So sal baie nasies hulle oor hom verwonder, en konings sal hul mond toehou.
Want hulle aan wie niks van hom vertel is nie, sal dit sien; en hulle wat nie
gehoor het nie, sal dit verstaan.

(Hoofstuk 53)

Here, wie het ons berig geglo? En aan wie is die arm van die Here
geopenbaar?
Ons het berig gebring soos van ‘n kind voor hom, soos van ‘n wortel in
dorstige grond.
Hy het geen gestalte of heerlikheid nie, en ons het hom gesien, en Hy het
geen gestalte of skoonheid gehad nie.
Maar sy gestalte was sonder eer en gebrekkig bo alle mensekinders.
‘n Man wat in smart verkeer en wat weet hoe om krankheid te dra, want sy
gesig is weggedraai, Hy is onteer en nie geag nie.
Hý dra ons sondes en verkeer in pyn vir ons, maar ons het gedink dat hy deur
God in pyn en smart en lyding verkeer.
Maar hy is verwond vir ons sondes en het swak geword vir ons
ongeregtighede.
Die bestraffing van ons vrede was op hom. Deur sy wonde is ons genees.
Ons almal het gedwaal soos skape, elkeen het op sy weg gedwaal. En die
Here het hom oorgegee vir ons sondes.
En vanweë sy lyding, maak hy nie sy mond oop nie.
Soos ‘n skaap is hy ter slagting gelei, en soos ‘n lam stom voor sy skeerder,
so maak hy nie sy mond oop nie.
In sy verndering is sy oordeel weggeneem; wie sal sy geslag beskryf? Want
sy lewe word van die aarde weggeneem.
Vanweë die ongeregtighede van my volk is hy na die dood gelei.
En ek sal bose manne vir sy begrafnis gee en rykes vir sy dood,
omdat hy geen onreg gedoen het nie, en geen bedrog in sy mond gevind is
nie.


                                      13
En die Here wil hom genees van sy slae. As julle vir sonde offer, sal jul siel ‘n
nageslag sien wat lank lewe.
En die Here wil van die pyn van sy siel wegneem, om hom lig te toon en met
begrip te vorm,
om die regverdige te regverdig wat baie goed dien, en hy self sal hul sondes
dra.
Daarom sal hy baie erf en die buit van die magtiges verdeel, omdat sy siel
aan die dood oorgelewer is, en hy onder die wetteloses getel is.
En hy het die sondes van baie gedra en is vir hulle sondes oorgelewer.

(Hoofstuk 54)

Jubel, onvrugbare, wat nie gebaar het nie; Bars uit en roep, jy wat geen weë
gehad het nie, want die kinders van die eensame is meer as dié van haar wat
‘n man het.

Leser         Die lesing uit die Sendbrief van Paulus aan die Hebreërs.

Diaken        Laat ons aandag gee.

Leser         (Hebr. 2:11-18)

Broeders, Hy wat heilig maak, sowel as hulle wat geheilig word, is almal uit een;
om hierdie rede skaam Hy Hom nie om hulle broeders te noem nie, wanneer
Hy sê: Ek sal u Naam aan my broeders verkondig, in die midde van die
gemeente sal Ek U prys; en verder: Ek sal my vertroue op Hom stel; en verder:
Hier is Ek en die kinders wat God My gegee het. Aangesien die kinders dan
vlees en bloed deelagtig is, het Hy dit ook op dieselfde manier deelagtig
geword, sodat Hy deur die dood hom tot niet kon maak wat mag oor die dood
het — dit is die duiwel — en almal kon bevry wat hulle hele lewe lank uit vrees
vir die dood aan slawerny onderworpe was. Want waarlik, Hy bekommer Hom
nie oor die engele nie, maar oor die geslag van Abraham bekommer Hy Hom.
Daarom moes Hy in alle opsigte aan sy broeders gelyk word, sodat Hy ’n
barmhartige en getroue hoëpriester kon wees in die dinge wat in betrekking tot
God staan, om die sondes van die volk te versoen. Want deurdat Hy self onder
versoeking gely het, kan Hy dié help wat versoek word.

Volk




Priester      Wysheid! Laat ons opstaan!
              Laat ons luister na die heilige Evangelie.
              Vrede vir almal


                                       14
Volk




Priester     Die lesing uit die Heilige Evangelie volgens Lukas.


Volk




Priester

In daardie tyd is nog twee ander, kwaaddoeners, weggelei om saam met Hom
tereggestel te word. En toe hulle op die plek kom wat Hoofskedel genoem
word, het hulle Hom daar gekruisig, en die kwaaddoeners, een aan die regter-
en een aan die linkerkant. En Jesus sê: Vader, vergeef hulle, want hulle weet
nie wat hulle doen nie. En hulle het sy klere verdeel en die lot daaroor
gewerp. En die volk het dit staan en aanskou. En die owerstes het saam met
hulle ook geskimp en gesê: Ander het Hy verlos; laat Hy Homself verlos as Hy
die Christus, die uitverkorene van God, is. En die soldate het Hom ook bespot
en gekom en vir Hom asyn gebring en gesê: As U die Koning van die Jode is,
verlos Uself. En daar was ook ’n opskrif bokant Hom geskrywe in Griekse en
Romeinse en Hebreeuse letters: HY IS DIE KONING VAN DIE JODE.
En een van die kwaaddoeners wat opgehang is, het Hom gesmaad en gesê:
As U die Christus is, verlos Uself en ons. Maar die ander een antwoord en
bestraf hom en sê: Vrees jý ook God nie, terwyl jy in dieselfde oordeel is? —
ons tog regverdiglik, want ons ontvang die verdiende loon vir ons dade, maar
Hy het niks verkeerds gedoen nie. En hy sê vir Jesus: Dink aan my, Here,
wanneer U in u koninkryk kom. En Jesus antwoord hom: Voorwaar Ek sê vir
jou, vandag sal jy saam met My in die Paradys wees. En dit was omtrent die
sesde uur, en daar het duisternis oor die hele aarde gekom tot die negende
uur toe; en die son is verduister; en die voorhangsel van die tempel het
middeldeur geskeur. En Jesus het met ’n groot stem uitgeroep en gesê:
Vader, in u hande gee Ek my gees oor! En toe Hy dit gesê het, blaas Hy die



                                     15
laaste asem uit. En toe die hoofman oor honderd sien wat daar gebeur, het hy
God verheerlik en gesê: Waarlik, hierdie man was regverdig. En die hele
skare wat vir hierdie skouspel bymekaar was, het op hulle borste geslaan toe
hulle sien wat gebeur het, en hulle het teruggegaan. En al sy bekendes het
ver weg gestaan; ook die vroue wat Hom van Galiléa gevolg het, het hierdie
dinge gesien.

Volk




Leser        Laat u deernis spoedig oor ons kom, Here, want ons het baie
             arm geword. Help ons, o God, ons Verlosser, om die heerlikheid
             van u Naams ontwil. Here, red ons en reinig ons van ons
             sondes, om u Naams ontwil.

             Heilige God, Heilige Magtige, Heilige Onsterflike, ontferm U
             oor ons. (drie maal)

             Eer aan die Vader en aan die Seun en aan die Heilige Gees,
             nou en altyd en tot in ewigheid. Amen.

             Alheilige Drie-eenheid, ontferm U oor ons.
             Here, reinig ons van ons sondes.
             Meester, vergeef ons ons oortredinge.
             Heilige, besoek en genees ons swakhede,
             om u Naams ontwil.

             Here, ontferm U. Here, ontferm U. Here, ontferm U.

             Eer aan die Vader en aan die Seun en aan die Heilige Gees,
             nou en altyd en tot in ewigheid. Amen.

             Onse Vader, wat in die hemele is,
             laat u naam geheilig word.
             Laat u koninkryk kom.
             Laat u wil geskied
             soos in die hemel net so ook op die aarde.
             Gee ons vandag ons daaglikse brood
             en vergeef ons ons skulde
             soos ons ook ons skuldenaars vergewe
             en lei ons nie in versoeking nie
             maar verlos ons van die bose.


                                    16
Priester   Want aan U behoort die Koninkryk en die krag en die
           heerlikheid, aan die Vader en die Seun en die Heilige Gees,
           nou en altyd en tot in ewigheid.

Leser      Amen.

                               Kontakion

           Kom laat ons almal Hom besing
           wat ter wille van ons gekruisig is.
           Want Maria het Hom op die Kruishout gesien en gesê:
           “Ook al verduur U die Kruis,
           is U steeds my Seun en my God.”

           Here, ontferm U. (12X)

                        Die Gebed van alle tye

           U wat te alle tye en elke uur in die hemel en op aarde aanbid en
           verheerlik word, Christus God, lankmoedig, groot van
           barmhartigheid en ryk aan mededoë, wat die regverdiges liefhet
           en U oor die sondaars ontferm, wat almal roep tot die heil deur
           die belofte van die komende goeie dinge. Here, aanvaar U self
           in hierdie uur ons versoeke, en rig ons lewens na u gebooie.
           Heilig ons siele, suiwer ons liggame, maak ons gedagtes reg,
           reinig ons oorweginge, en bevry ons van alle verdrukking,
           kwaad en nood.
           Omring ons deur u heilige engele sodat ons, beskerm en gelei
           deur hulle leër, mag kom tot die eenheid van die geloof en die
           kennis van u ontoeganklike heerlikheid, want U word geloof tot
           in ewigheid. Amen.

           Here, ontferm U. Here, ontferm U. Here, ontferm U.

           Eer aan die Vader en aan die Seun en aan die Heilige Gees,
           nou en altyd en tot in ewigheid. Amen.

           Eerbiedwaardiger as die Gerubim,
           en onvergelyklik glorieryker as die Serafim,
           het u ongeskonde God die Woord gebaar.
           Ware Theotokos, ons verheerlik u.

           In die Naam van die Here, seën, vader.

Priester   Mag God Hom oor ons ontferm en ons seën. Mag Hy
           sy aangesig oor ons laat skyn en ons barmhartig wees.




                                    17
                Die gebed van die Heilige Basilios

        O God en Here van die Magte, Skepper van die hele skepping,
        wat deur die innige medelye van u onvergelyklike
        barmhartigheid u eniggebore Seun, ons Here Jesus Christus,
        neer laat daal het vir die verlossing van ons geslag, en deur sy
        Kosbare Kruis die skuldbrief van ons sondes opgeskeur en
        daardeur oor die owerhede en magte van die duisternis
        getriomfeer het. Aanvaar U self, mensliewende Meester, hierdie
        dank- en smeekgebede van u dienaars, en verlos ons van alle
        vernietigende, duister oortredings en van alle sigbare en
        onsigbare vyande wat ons kwaad wil aandoen. Spyker ons
        vlees vas aan die vrees vir U en neig nie ons harte tot bose
        woorde of gedagtes nie, maar wond ons siele met die liefde vir
        U, sodat ons altyd na U mag opsien en deur u lig gelei, U, die
        ontoeganklike en ewige lig, mag aanskou en tot U die lof en
        dank omhoog mag stuur, U, die beginlose Vader, soos ook tot u
        eniggebore Seun en u Alheilige, goeie en lewendmakende
        Gees, nou en altyd en tot in ewigheid.

Leser   Amen.




                                18
