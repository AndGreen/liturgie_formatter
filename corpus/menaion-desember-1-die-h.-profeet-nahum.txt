Menaion Desember 1 Die H. Profeet Nahum

Die Veranderlike vir die Vesperdiens

By “Heer, ek het U aangeroep…” maak ons voorsiening vir 6 stigiere en sing die
volgende stigiere.

Stigiere van die Heilige Profeet – Toon 3        (Μεγάλη τοῦ Σταυροῦ σου)

Die genade van die Heilige Gees
het in jou gewoon, o Profeet van God,
en jou deur sy eie ligglans ’n baie helder lamp gemaak
en deur jou verkondig dit
die toekomende dinge aan Ninevé die Grote.

O Nahum, Profeet van God,
jy is as ligstralende wolk gesien,
wat die reënbui van Godskennis laat uitsak het
en jy het die stad van die Nineviete,
wat daarteenoor goddeloosheid gebaar het,
die drank van God se oordeel laat drink.

O Nahum, Profeet van God,
daar jy wat deur God geïnspireer is,
’n deelgenoot geword het van suiwer roem,
onuitspreeklike heerlikheid, onsegbare vreugde
en Goddelike behae,
pleit vir ons by die Meester van almal.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Theotokion - Toon 3       (Μεγάλη τοῦ Σταυροῦ σου)

Deur u, o Onbevlekte, het ons ‘n groot weldaad bekom
en saam met die Profete eer ons u Kind
wat Hom deur sy uiterse goedhartigheid verwerdig het
om uit u skoot gebore te word
en die mensegeslag herskep het.

Of die Kruistheotokion (op Dinsdag- en Donderdagaande)

Toon 3 (Μεγάλη τοῦ Σταυροῦ σου)

Toe u Hom wat uit u gebore is leweloos aan ‘n kruishout sien hang,
het u, o Al-onskuldige, bitterlik uitgeroep:
“My allergeliefde Kind,
hoe het die skoonheid van u gestalte ondergegaan,
uit vrye wil verberg deur die skadu van die dood?”
Apolitikion – Toon 2

Waar ons die gedagtenis van u Profeet Nahum vier,
smeek ons U deur hom, o Heer:
Red ons siele.

Die Veranderlike vir die Mettediens

Kathisma van die Profeet ná die Derde Ode van die Kanon (wat nog vertaal moet
word)

Toon 5        (Τὸν συνάναρχον Λόγον)

Daar jy ‘n gees wat nie met aardse beelde vermeng is nie, bekom het,
het jy, o glorieryke Nahum,
‘n baie rein vat van die Goddelike Gees geword,
en daar jy duidelik sy verligting ontvang het,
het jy dit aan almal deurgegee.
Daarom smeek ons jou:
Bid om vrede vir die wêreld.

Eer aan die Vader en aan die Heilige Gees, nou en altyd en tot in ewigheid. Amen.

Toon 5

Die buitengewone wonder van die ontvangenis
en die onsegbare wyse van die geboortegewing wat in u geopenbaar is,
verbaas my verstand, o Reine immermaagd,
en u heerlikheid, o Theotokos,
wat oor almal verbrei is tot verlossing van ons siele,
beroof my van my rede.

Of die Kruistheotokion (op Woensdag- en Vrydagaande) – Toon 5

Deur die Kruis van u Seun, o begenadigde van God,
is die hele dwaling van die afgode vernieting
en die mag van die demone vertrap.
Daarom besing en loof ons u altyd soos dit gepas is,
en deur u tereg as Theotokos te bely, verheerlik ons u.

Sinaksarion

Op die 1ste van vandeesmaand die Gedagtenis aan die Heilige Profeet Nahum.

Verse.        Verlange noop my om met die mirre van die woord
              Nahum die Elkosiet wat die gees gegee het, te salf.

              Op die 1ste Desember is Nahum weggevoer.

Op dieselfde dag die Gedagtenis aan die Heilige Filaret die Barmhartige.
Op dieselfde dag die Gedagtenis aan die Heilige Martelaar Ananias die Persiër.

Op dieselfde dag die Gedagtenis aan die Heilige Antonius die Jongere.

Die Heilige Onesimus, aartsbiskop van Efese, wat in vrede vervolmaak is.

Deur hul heilige gebede, o God, ontferm U oor ons en red ons. Amen.
