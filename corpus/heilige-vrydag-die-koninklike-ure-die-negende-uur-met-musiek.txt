                   Die Koninklike Ure: Die Negende Uur

Leser        Heilige God, Heilige Magtige, Heilige Onsterflike, ontferm U
             oor ons. (drie maal)

             Eer aan die Vader en aan die Seun en aan die Heilige Gees,
             nou en altyd en tot in ewigheid. Amen.

             Alheilige Drie-eenheid, ontferm U oor ons.
             Here, reinig ons van ons sondes.
             Meester, vergeef ons ons oortredinge.
             Heilige, besoek en genees ons swakhede,
             om u Naams ontwil.

             Here, ontferm U. Here, ontferm U. Here, ontferm U.

             Eer aan die Vader en aan die Seun en aan die Heilige Gees,
             nou en altyd en tot in ewigheid. Amen.

             Onse Vader, wat in die hemele is,
             laat u naam geheilig word.
             Laat u koninkryk kom.
             Laat u wil geskied
             soos in die hemel net so ook op die aarde.
             Gee ons vandag ons daaglikse brood
             en vergeef ons ons skulde
             soos ons ook ons skuldenaars vergewe
             en lei ons nie in versoeking nie
             maar verlos ons van die bose.

Priester     Want aan U behoort die Koninkryk en die krag en die
             heerlikheid, aan die Vader en die Seun en die Heilige Gees,
             nou en altyd en tot in ewigheid.

Leser        Amen.

             Kom, laat ons aanbid en neerval voor God, ons Koning.
             Kom, laat ons aanbid en neerval voor Christus God, ons
             Koning.
             Kom, laat ons aanbid en neerval voor Christus self, ons
             Koning en God.

Psalm 68

Verlos my, o God, want die waters het tot by my siel gekom.
Ek het vasgeval in die slyk van die diepte, en daar is geen staanplek nie; ek
het in die dieptes van die see gekom en die storm het my laat wegsink.
Ek het moeg geword van my geroep, my keel het hees geword; my oë het my
begewe vanweë my gewag op my God.



                                      1
Dié wat my sonder oorsaak haat, het meer as die hare van my hoof geword;
my vyande wat my onregverdig vervolg, het sterk geword; wat ek nie gevat
het nie, het ek toe teruggegee.
O God, U weet van my dwaasheid, en my foute is vir U nie verborge nie.
Laat dié wat U verwag nie deur my beskaamd staan nie, o Here, Here van die
leërskare, en laat dié wat U soek nie deur my in die skande kom nie, o God
van Israel.
Want om U ontwil het ek smaad verduur, het skande my aangesig bedek.
Ek het vir my broer ‘n vreemdeling geword en ‘n onbekende vir die seuns van
my moeder.
Want die ywer vir u huis het my verteer, en die smaadhede van díé wat U
smaad, het op my geval.
Ek het my siel met vas bedek, en dit het smaadhede vir my geword.
En ek het ‘n rougewaad my kleed gemaak, en vir hulle ‘n spreekwoord
geword.
Dié wat in die poorte sit, praat teen my, en dié wat wyn drink sing oor my.
Maar ek – met my gebed tot U, o Heer. Dit is ‘n tyd van welbehae. O God, in
die oorvloed van u barmhartigheid verhoor my, in die waarheid van u heil.
Red my van die modder, sodat ek nie daarin vasval nie. Mag ek van hulle wat
my haat, verlos word en vanuit die dieptes van die waters.
Laat die watervloed my nie verdrink en die diepte my nie insluk nie, en laat die
put nie sy mond bo my toesluit nie.
Verhoor my, Here, want u barmhartigheid is goed; kyk op my neer volgens die
oorvloed van u medelye.
Wend u aangesig nie af van u kneg nie; want ek is benoud; verhoor my
gou.
Gee ag op my siel en verlos dit; red my om my vyande ontwil.
Want U ken my smaad en my beskaming en my skande. Almal wat my
verdruk, is voor U.
My siel het smaad verwag en ellende, en ek het gewag op ‘n medelydende,
maar daar was niemand nie, en op vertroosters, maar het hulle nie gevind nie.
Hulle het My gal gegee as my spys, en vir my dors het hulle My asyn gegee.
Laat hulle tafel voor hulle ‘n valstrik wees en tot ‘n vergelding en ‘n
struikelblok.
Laat hulle oë duister word, sodat hulle nie sien nie, en buig hul rûe altyddeur
na benede.
Stort u grimmigheid oor hulle uit, en mag die toorn van u grimmigheid hulle
inhaal.
Laat hulle laer verlate word, en laat in hul tente geen bewoner wees nie.
Want hulle het hom wat U geslaan het, vervolg, en tot die pyn van my wonde
toegevoeg.
Voeg wetteloosheid by hul wetteloosheid, en laat hulle nie in u geregtigheid
kom nie.
Laat hulle uitgedelg word uit die boek van die lewe en nie saam met die
regverdiges opgeskrywe word nie.
Ek is arm en in pyn; mag u heil, o God, my te hulp kom.
Ek sal die Naam van my God prys met ‘n lied en Hom groot maak met lof.
En dit sal die Here welgevalliger wees as ‘n jong kalf wat horings en hoewe
voortbring.
Laat die armes dit sien en hulle verheug. Soek God en julle siel sal lewe.


                                       2
Want die Here het na sy behoeftiges geluister en sy geboeides nie verag nie.
Laat die hemele en die aarde Hom prys, die see en alles wat daarin beweeg.
Want God sal Sion verlos, en die stede van Juda sal gebou word, en daar sal
hulle woon en dit verwerf.
En die nageslag van sy knegte sal dit besit, en dié wat U Naam liefhet, sal
daarin woon.

Psalm 69

O God, kom my te hulp; Here, haas U om my te help.
Laat hulle wat my siel soek beskaamd staan en in die verleentheid gestel
word.
Laat hulle wat my kwaad toewens agteruitwyk en beskaam word.
Laat hulle wat vir my sê: Goed so! Goed so! terstond agteruitwyk vanweë hul
beskaming.
Laat almal wat U soek jubel en bly wees oor U, en laat hulle wat u heil liefhet
altyd sê: Laat God verheerlik word!
Maar ek is arm en behoeftig; o God, help my! U is my hulp en my redder;
Here, talm tog nie!

Psalm 85

Here, neig u oor en verhoor my, want ek is arm en behoeftig.
Bewaar my siel, want ek is geheilig. Red u dienaar, o God, wat op U hoop.
Ontferm U oor my, Here, want ek sal U die hele dag deur aanroep.
Verbly die siel van u dienaar, want tot U, Here, het ek my siel opgehef.
Want U, Here, is goed en welwillend en ryk aan barmhartigheid vir almal wat
U aanroep.
Here, luister na my gebed en let op die stem van my smeking.
In die dag van my benoudheid het ek U aangeroep, want U het my verhoor.
Daar is niemand soos U onder die gode nie, Here, en daar is niks soos u
werke nie.
Al die nasies wat U gemaak het, sal kom en hulle voor U aangesig neerbuig,
Here, en hulle sal u Naam verheerlik.
Want U is groot en doen wonders, U alleen is God.
Lei my, Here, op u weg, en ek sal in u waarheid wandel; laat my hart hom
verheug, om u Naam te vrees.
Ek sal U dank, Here my God, met my hele hart en u Naam tot in ewigheid
verheerlik.
Want u barmhartigheid is groot oor my, en U het my siel uit die diepste
doderyk gered.
O God, oortreders het teen my opgestaan, en ‘n vergadering van magtiges
het my siel gesoek, en U nie voor hul oë gestel nie.
Maar U, Here my God, is medelydend en barmhartig, lankmoedig en ryk aan
erbarming en waar.
Sien op my neer en ontferm U oor my, gee u sterkte aan u kneg en red die
seun van u diensmaagd.




                                       3
Doen aan my ‘n teken ten goede, en laat dié wat my haat dit sien en
beskaamd staan, omdat U, Here, my gehelp en getroos het.

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Halleluja, Halleluja, Halleluja. Eer aan U, o God. Halleluja, Halleluja, Halleluja.
Eer aan U, o God. Halleluja, Halleluja, Halleluja. Eer aan U, o God.

Here, ontferm U. (3X)

Eer aan die Vader en aan die Seun en aan die Heilige Gees.

Toon 8




                                         4
Nou en altyd en tot in ewigheid. Amen.

Theotokion




                                     5
6
Toon 7




         7
Hulle het my klere onder mekaar verdeel en oor my gewaad die lot gewerp.
(Ps. 21)

Toon 2




                                    8
9
10
Die volk kniel.

Die voorsanger neem sy plek voor die Kruis in en sing op monotone wyse die
gesang: “Vandag hang aan die Kruis”. Daarna keer hy na sy gewone plek in
en word gesang soos volg gesing:

Toon 6

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.




                                    11
12
13
                            Die Profesie

Leser    Prokimenon – Toon 6 (Ps. 13)

         Die dwaas het in sy hart gesê: Daar is geen God nie.
         Vers. Daar is niemand wat goed doen nie, selfs nie een nie.

Diaken   Wysheid!

Leser    Die lesing uit die Profeet Jeremia.



                                  14
Diaken        Laat ons aandag gee.

Leser         (Jeremia 11:18-23; +12:1-4, + 9-11, +14-15)

O Here, maak dit aan my bekend en ek sal dit weet. Toe het ek hul
handelinge gesien.
Maar ek, soos ‘n onskuldige lam wat gelei word om geslag te word, het nie
geweet nie.
Hulle het ‘n bose gedagte teen my bedink en gesê: Kom, laat ons hout in sy
brood werp en hom uitroei uit die land van die lewendes, en sy naam sal nie
meer onthou word nie.
O Here, daar U regverdig oordeel, en die niere en hart toets, mag ek u
bestraffing teen hulle sien, want aan U het ek my regsgrond geopenbaar.
Daarom, so sê die Here aangaande die manne van Anatot wat my siel soek
en sê: Jy sal nie profeteer in die Naam van die Here nie, anders sal jy sterwe
deur ons hand.
Kyk, Ek sal besoeking oor hulle doen. Hul jongmanne sal sterwe deur die
swaard, hul seuns en hul dogters sal deur hongersnood omkom, en daar sal
geen oorblyfsel van hulle wees nie, want Ek sal onheil bring oor die inwoners
van Anatot, in die jaar van hul besoeking.
Regverdig is U, o Here, want ek sal my verdediging teenoor U maak, maar
van regsake met U spreek. Waarom is die weg van die goddeloses
voorspoedig, waarom het almal wat ontrou handel, gedy?
U het hulle geplant en hulle het wortel geskiet; hulle het kinders voortgebring
en vrug gedra. U is naby hul mond, maar ver van hul niere.
Maar U, o Here, ken my; U het my hart voor U getoets; reinig hulle vir die dag
van hul slagting.
Hoe lank sal die land treur en al die gras van die veld verdor vanweë die
boosheid van dié wat daar woon? Die diere en die voëls het verdwyn, omdat
hulle gesê het: God sal ons weë nie sien nie.
Jou voete hardloop en maak jou moeg. Maak al die wilde diere van die veld
bymekaar, en laat hulle kom om dit te eet.
Baie herders het my wingerd vernietig, hulle het my deel besoedel, hulle het
my begeerlike gedeelte ‘n ontoeganklike wildernis gemaak, dit het ‘n algehele
verwoesting ondergaan.
Want so sê die Here aangaande al die bose bure wat my erfenis aantas, wat
Ek vir my volk Israel bedeel het. Kyk, ek sal hulle uit hul land uit ruk, en Ek sal
Juda uit hul midde werp.
En dit sal gebeur nadat Ek hulle uitgewerp het, dat Ek sal terugkeer en My oor
hulle sal ontferm en Ek sal hulle laat woon, elkeen in sy erfenis en elkeen in
sy land.

Leser         Die lesing uit die Sendbrief van die Apostel Paulus aan die
              Hebreërs.

Diaken        Laat ons aandag gee.

Leser         (Hebr. 10:19-31)




                                        15
Broeders, terwyl ons dan vrymoedigheid het om in die heiligdom in te gaan
deur die bloed van Jesus op die nuwe en lewende weg wat Hy vir ons ingewy
het deur die voorhangsel heen, dit is sy vlees, en ons ’n groot Priester oor die
huis van God het, laat ons toetree met ’n waaragtige hart in volle
geloofsversekerdheid, die harte deur besprenkeling gereinig van ’n slegte
gewete en die liggaam gewas met rein water. Laat ons die belydenis van die
hoop onwankelbaar vashou, want Hy wat dit beloof het, is getrou; en laat ons
op mekaar ag gee om tot liefde en goeie werke aan te spoor; en laat ons ons
onderlinge byeenkoms nie versuim soos sommige die gewoonte het nie, maar
laat ons mekaar vermaan, en dit des te meer namate julle die dag sien nader
kom. Want as ons opsetlik sondig, nadat ons die kennis van die waarheid
ontvang het, bly daar geen offer vir die sondes meer oor nie, maar ’n
verskriklike verwagting van oordeel en ’n vuurgloed wat die teëstanders sal
verteer. As iemand die wet van Moses verwerp het, sterf hy sonder
ontferming op die getuienis van twee of drie; hoeveel swaarder straf, dink
julle, sal hy verdien wat die Seun van God vertrap het en die bloed van die
testament waardeur hy geheilig is, onrein geag en die Gees van genade
gesmaad het? Want ons ken Hom wat gesê het: My kom die wraak toe, Ek
sal vergelde, spreek die Here; en weer: Die Here sal sy volk oordeel. Vreeslik
is dit om te val in die hande van die lewende God.

Volk




Priester     Wysheid! Laat ons opstaan!
             Laat ons luister na die Heilige Evangelie.
             Vrede vir almal

Volk




Priester     Die lesing uit die Heilige Evangelie volgens die Johannes.




                                      16
Volk




Priester     (Johannes 19:23-37)

En toe die soldate Jesus gekruisig het, neem hulle sy klere en maak vier dele,
vir elke soldaat ’n deel, en die onderkleed; maar die onderkleed was sonder
naat, van bo af in een stuk gewewe. En hulle het vir mekaar gesê: Laat ons
dit nie skeur nie, maar laat ons die lot daaroor werp, wie s’n dit sal wees —
sodat die Skrif vervul sou word wat sê: Hulle het my klere onder mekaar
verdeel en oor my gewaad het hulle die lot gewerp. Dit het die soldate dan
gedoen. En by die kruis van Jesus het gestaan sy moeder en sy moeder se
suster, Maria, die vrou van Klopas, en Maria Magdaléna. En toe Jesus sy
moeder sien en die dissipel wat Hy liefgehad het, by haar staan, sê Hy vir sy
moeder: Vrou, dáár is u seun! Daarop sê Hy vir die dissipel: Dáár is jou
moeder! En van daardie uur af het die dissipel haar in sy huis geneem.
Hierna, omdat Hy geweet het dat alles al volbring was — sodat die Skrif
vervul sou word — het Jesus gesê: Ek het dors! En daar het ’n kan vol asyn
gestaan; en hulle het ’n spons met asyn gevul en op ’n hisopstingel gesit en
aan sy mond gebring. En toe Jesus die asyn geneem het, sê Hy: Dit is
volbring! En Hy het sy hoof gebuig en die gees gegee. En dat die liggame nie
op die sabbat aan die kruis sou bly nie, aangesien dit die voorbereiding was
— want die dag van daardie sabbat was groot — het die Jode Pilatus gevra
dat hulle bene gebreek en hulle weggeneem moes word. Die soldate het toe
gekom en die bene van die eerste een gebreek en van die ander een wat
saam met Hom gekruisig was; maar toe hulle by Jesus kom en sien dat Hy al
dood was, het hulle sy bene nie gebreek nie. Maar een van die soldate het
met ’n spies in sy sy gesteek, en dadelik het daar bloed en water uitgekom.
En hy wat dit gesien het, het dit getuig, en sy getuienis is waaragtig; en hy
weet dat hy die waarheid spreek, sodat julle kan glo. Want hierdie dinge het
gebeur, dat die Skrif vervul sou word: Geen been van Hom sal gebreek word
nie. En weer sê ’n ander Skrif: Hulle sal sien in wie hulle gesteek het.

Volk




                                     17
Leser      Ter wille van u heilige Naam, moet ons nie vir ewig oorgee nie,
           en moet nie u verbond ophef nie, en moet nie u barmhartigheid
           van ons onttrek nie, ter wille van Abraham u geliefde, en ter wille
           van Isak u dienaar, en Israel u heilige. (Dan. 3:35)

           Heilige God, Heilige Magtige, Heilige Onsterflike, ontferm U
           oor ons. (drie maal)

           Eer aan die Vader en aan die Seun en aan die Heilige Gees,
           nou en altyd en tot in ewigheid. Amen.

           Alheilige Drie-eenheid, ontferm U oor ons.
           Here, reinig ons van ons sondes.
           Meester, vergeef ons ons oortredinge.
           Heilige, besoek en genees ons swakhede,
           om u Naams ontwil.

           Here, ontferm U. Here, ontferm U. Here, ontferm U.

           Eer aan die Vader en aan die Seun en aan die Heilige Gees,
           nou en altyd en tot in ewigheid. Amen.

           Onse Vader, wat in die hemele is,
           laat u naam geheilig word.
           Laat u koninkryk kom.
           Laat u wil geskied
           soos in die hemel net so ook op die aarde.
           Gee ons vandag ons daaglikse brood
           en vergeef ons ons skulde
           soos ons ook ons skuldenaars vergewe
           en lei ons nie in versoeking nie
           maar verlos ons van die bose.

Priester   Want aan U behoort die Koninkryk en die krag en die
           heerlikheid, aan die Vader en die Seun en die Heilige Gees,
           nou en altyd en tot in ewigheid.

Leser      Amen.

                         Kontakion

           Kom laat ons almal Hom besing
           wat ter wille van ons gekruisig is.
           Want Maria het Hom op die Kruishout gesien en gesê:
           “Ook al verduur U die Kruis,
           is U steeds my Seun en my God.”

           Here, ontferm U. (12X)




                                     18
                           Die Gebed van alle tye

             U wat te alle tye en elke uur in die hemel en op aarde aanbid en
             verheerlik word, Christus God, lankmoedig, groot van
             barmhartigheid en ryk aan mededoë, wat die regverdiges liefhet
             en U oor die sondaars ontferm, wat almal roep tot die heil deur
             die belofte van die komende goeie dinge. Here, aanvaar U self
             in hierdie uur ons versoeke, en rig ons lewens na u gebooie.
             Heilig ons siele, suiwer ons liggame, maak ons gedagtes reg,
             reinig ons oorweginge, en bevry ons van alle verdrukking,
             kwaad en nood.
             Omring ons deur u heilige engele sodat ons, beskerm en gelei
             deur hulle leër, mag kom tot die eenheid van die geloof en die
             kennis van u ontoeganklike heerlikheid, want U word geloof tot
             in ewigheid. Amen.

             Here, ontferm U. Here, ontferm U. Here, ontferm U.

             Eer aan die Vader en aan die Seun en aan die Heilige Gees,
             nou en altyd en tot in ewigheid. Amen.

             Eerbiedwaardiger as die Gerubim,
             en onvergelyklik glorieryker as die Serafim,
             het u ongeskonde God die Woord gebaar.
             Ware Theotokos, ons verheerlik u.

             In die Naam van die Here, seën, vader.

Priester     Mag God Hom oor ons ontferm en ons seën. Mag Hy
             sy aangesig oor ons laat skyn en ons barmhartig wees.

             Die gebed van die Heilige Basilios

O Meester, Here Jesus Christus ons God, wat lankmoedig was ten opsigte
van ons foute en ons by die teenswoordige uur gebring het waartydens U
aan die lewendmakende Kruis gehang, die ingang na die Paradys vir die
dankbare Rower gebaan en die dood deur die dood vernietig het, reinig ons
sondaars, u onwaardige dienaars. Want ons het gesondig en onwettig
gehandel en ons is nie waardig om ons oë op te hef en na die hoogte van die
hemel op te kyk nie. Want ons het die weg van u geregtigheid laat vaar en in
die begeertes van ons harte gewandel. Maar ons smeek u onvergelyklike
goedheid: Spaar ons, Here, volgens die oorvloed van u barmhartigheid en
red ons om u Heilige Naams ontwil, want ons dae het in ydelheid tot ‘n einde
gekom. Ontruk ons aan die hand van die teenstander, vergewe ons ons
sondes en dood ons vleeslike gesindheid, sodat ons die ou mens mag aflê,
ons ons met die nuwe mag beklee, en vir U, ons Meester en Beskermer, mag
lewe, en so, in navolging van u voorskrifte, die ewig rus mag bereik, waar die
woning is van almal wat hulle verheug. Want U is die ware vreugde en
blydskap van hulle wat U liefhet, o Christus ons God, en tot U stuur ons die



                                     19
lof omhoog, soos ook tot u beginlose Vader, en u Alheilige, goeie en
lewendmakende Gees, nou en altyd en tot in ewigheid. Amen.

Leser

                              Die Saligsprekinge

In u Koninkryk dink aan ons, o Heer, wanneer U in u Koninkryk kom.
Salig is die wat arm van gees is, want aan hulle behoort die koninkryk van die
hemele.
Salig is die wat treur, want hulle sal vertroos word.
Salig is die sagmoediges, want hulle sal die aarde beërwe.
Salig is die wat honger en dors na die geregtigheid, want hulle sal versadig
word.
Salig is die barmhartiges, want aan hulle sal barmhartigheid bewys word.
Salig is die wat rein van hart is, want hulle sal God sien.
Salig is die vredemakers, want hulle sal kinders van God genoem word.
Salig is die wat vervolg word ter wille van die geregtigheid, want aan hulle
behoort die koninkryk van die hemele.
Salig is julle wanneer die mense julle beledig en vervolg en valslik allerhande
kwaad teen julle spreek om My ontwil.
Verbly en verheug julle omdat julle loon groot is in die hemele.

Priester     Die hemelse koor besing U en sê: Heilig, Heilig, Heilig, Here
             Sabaót, die hemel en die aardie is vol van u lof.
             Die koor van Heilige Engele en Aartsengele saam met al die
             hemelse Magte besing U en sê: Heilig, Heilig, Heilig, Here
             Sabaót, die hemel en die aardie is vol van u lof.

                            Die Geloofsbelydenis

Volk         Ek glo in een God, die almagtige Vader,
             die Skepper van die hemel en die aarde, en van alle sigbare
             en onsigbare dinge.
             En in een Here, Jesus Christus, die eniggebore Seun van
             God,
             gebore uit die Vader voor alle tye.

             Lig uit Lig, ware God uit ware God,
             gebore, nie gemaak nie, een in wese met die Vader, deur
             Wie alle dinge ontstaan het.

             Wat ter wille van ons, mense, en ter wille van ons saligheid
             neergedaal het uit die hemele,
             vlees geword het deur die Heilige Gees en die Maagd Maria
             en mens geword het.




                                      20
           Wat vir ons gekruisig is onder Pontius Pilatus, en gely het
           en begrawe is,
           en op die derde dag weer opgestaan het, volgens die
           Skrifte.
           Wat opgevaar het na die hemele en sit aan die regterhand
           van die Vader.
           Wat weer sal kom met heerlikheid om te oordeel die
           lewendes en die dooies. Wie se Koninkryk geen einde sal
           hê nie.
           En in die Heilige Gees, die Here, die Lewendmaker, wat van
           die Vader uitgaan;
           wat saam met die Vader en die Seun aanbid en verheerlik
           word;
           wat gespreek het deur die profete.
           En in een Heilige, Katolieke en Apostoliese Kerk.
           Ek bely een doop tot vergifnis van sondes.
           Ek verwag die opstanding van die dooies
           en die lewe van die toekomende ewigheid. Amen.

           Skeld ons kwyt, vergewe ons, spreek ons vry van ons
           oortredinge, opsetlik en onopsetlik, in woord en in daad,
           wetend en onwetend, bedags en snags, na gedagte of
           voorneme begaan. Spreek ons alles vry, daar U goed en
           mensliewend is.

           Onse Vader, wat in die hemele is,
           laat u naam geheilig word.
           Laat u koninkryk kom.
           Laat u wil geskied
           soos in die hemel net so ook op die aarde.
           Gee ons vandag ons daaglikse brood
           en vergeef ons ons skulde
           soos ons ook ons skuldenaars vergewe
           en lei ons nie in versoeking nie
           maar verlos ons van die bose.

Priester   Want aan U behoort die Koninkryk en die krag en die
           heerlikheid, aan die Vader en die Seun en die Heilige Gees,
           nou en altyd en tot in ewigheid.

Leser      Amen.

           Kom, laat ons Hom besing wat vir ons gekruisig is.
           Want Maria het Hom aan die Kruis gesien en gesê:
           Ook al verduur U die Kruis, is U tog my Seun en God.



                                  21
             Here, ontferm U. (3X)

             Geloof sy die Naam van die Here, van nou af en tot in
             ewigheid. (3X)

                                  Psalm 33

Ek sal die Here altyd loof, sy lof sal altyd in my mond wees.
In die Here sal my siel geprys word; laat die sagmoediges dit hoor en bly
wees.
Maak die Here saam met my groot, en laat ons saam sy Naam verhef.
Ek het die Here gesoek, en Hy het my verhoor en my uit al my benoudhede
gered.
Nader tot Hom en word verlig, en julle aangesigte sal nie beskaam word nie.
Hierdie arme het geroep, en die Here het hom verhoor, en Hy het hom uit al
sy benoudhede verlos.
Die Engel van die Here trek 'n laer rondom die wat Hom vrees, en hy sal hulle
red.
Proe en sien dat die Here goed is; salig is die man wat op Hom hoop.
Vrees die Here, o sy heiliges, want die wat Hom vrees, ly geen gebrek nie.
Rykes het arm geword en honger gely, maar hulle wat die Here soek, sal
geen goeie ding ontneem word nie.
Kom, kinders, luister na my; ek sal julle die vrees van die Here leer.
Wie is die man wat wil lewe, wat lief is om goeie dae te sien?
Bewaar jou tong van die bose, en jou lippe dat hulle nie bedrog spreek nie.
Wyk af van wat verkeerd is, en doen wat goed is; soek vrede en jaagdit na.
Die oë van die Here is op die regverdiges, en sy ore tot hulle hulpgeroep.
Die aangesig van die Here is teen die kwaaddoeners, om hulle gedagtenis
van die aarde af uit te roei.
Die regverdiges het geroep, en die Here het hulle verhoor, en Hy het hulle uit
al hul benoudhede gered.
Die Here is naby die wat gebroke is van hart, en Hy sal die wat nederig van
gees is, red.
Menigvuldig is die teëspoede van die regverdiges, maar uit hulle almal sal die
Here hulle red.
Die Here bewaar al hulle bene; nie een daarvan sal gebreek word nie.
Die dood van sondaars is boos; en die wat die regverdige haat, dwaal. Die
Here sal die siel van sy dienaars verlos; en almal wat op Hom hoop, sal nie
dwaal nie.

                              Die Wegsending

Priester     Eer aan U, ons God, eer aan U.

             Mag Hy wat ter wille van ons verlossing bespuwing, géseling,
             houe in die gesig, die Kruis en die dood verduur het, Christus
             ons ware God, deur die gebede van sy al-onbevlekte, al-
             onskuldige, heilige Moeder, deur die krag van die kosbare en
             lewendmakende Kruis, die beskerming van die eerbiedwaardige
             liggaamlose hemelse kragte, die smekinge van die


                                      22
           eerbiedwaardige, glorieryke Profeet, Voorloper en Doper,
           Johannes, van die heilige, glorieryke en alomgeëerde
           Apostels,van die heilige, glorieryke en seëvierende martelare,
           van ons heilige Goddraende Vaders en Moeders wat stralend in
           die askese was, van ons vader onder die Heiliges, Johannes
           Chrysostomos, aartsbiskop van Konstantinopel, van die heilige
           en regverdige voorouers van God, Joachim en Anna, van die
           heilige (N., aan wie die kerk gewy is), van die heilige N., wat ons
           vandag gedenk, en van al die heiliges, Hom oor ons ontferm en
           ons red, want Hy is goed en mensliewend.

Priester   Deur die gebede van ons heilige vaders, Here Jesus Christus
           ons God, ontferm U oor ons en red ons.

Volk




                                    23
