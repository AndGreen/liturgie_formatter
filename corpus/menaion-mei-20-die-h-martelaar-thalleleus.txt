                                          1


Menaion Mei 20 Die Heilige Martelaar Thalleleus

Die Veranderlike vir die Vesperdiens

By “Heer, ek het U aangeroep…” sing ons 3 stigiere vir Fees en 3 vir die Heilige.

Toon 4       (Ἔδωκας σημείωσιν)

O Grootmartelaar Thalleleus,
deur God besiel het jy met die reënbuie van jou bloed
die vuuroond van goddeloosheid geblus;
met die strome van jou wonders verdryf jy allerlei hartstogte
en skenk jy die gelowiges gesondheid deur Goddelike genade.
Daarom vier ons met vreugde jou heilige gedagtenis
en met gewydheid omhels ons die relieke van jou liggaam.

O Oorwinnaar Thalleleus,
daar ons jou leer ken het as vrugbare tak van die Goddelike olyfboom,
verheug ons ons openlik in die olie van jou smarte en bonatuurlike wonders
en verheerlik ons die God wat oor almal is,
omdat Hy jou op grootse wyse veheerlik het,
wat om sy ontwil gestry en die oormoed van dwaling heeltemal uitgewis het.

Hoewel jy heftig gekrap, aan planke vasgespyker en in die see gegooi is,
het jy onvernederd gebly, o salige,
daar Christus jou met ‘n allermanmoedige ingesteldheid versterk het
toe jy deur ‘n allerbose afguns aangeveg is,
o salige Thalleleus, gelyk in eer aan die Liggaamloses,
metgesel van die Oorwinnaars en voorbidder vir ons siele.

Theotokion, indien die Apostelvas in swang is.

Toon 4       ( Ἔδωκας σηµείωσιν)

Vee die vlek van my ellendige hart af, Algeprese Theotokos,
en reinig die wonde en die swere daarvan wat van die sonde af kom, o Reine,
en bring my rustelose denke tot bedaring;
sodat ek, u ellendige en nuttelose dienaar,
u mag en groot hulp mag groot maak.

Of die Kruistheotokion (op Dinsdag- en Donderdagaand) – Toon 4

Toe die Alreine, al-onskuldige Meesteres Christus gekruisig
en deur ‘n spies in die sy deurboor sien,
het sy geweekla en uitgeroep:
“Wat is dit, my Kind?
Wat het ‘n ondankbare volk U vergeld
vir die goeie wat U aan hulle gedoen het
en waarom haas U U daarna om my kinderloos te laat, o Allerdierbare?
Ek is verbyster deur u vrywillige kruisiging, o Goedhartige.”
                                           2


Apolitikion – Toon 4

U martelaar, o Here, het deur sy worstelstryd
‘n kroon van onsterflikheid van U, ons God, verwerf,
want met u krag het hy die tiranne onttroon
en die kragtelose vermetelheid van demone verbreek.
Red ons siele, o Christus God, deur sy smekinge.

Die Veranderlike vir die Mettediens

Kontakion van die Fees en Kathisma ná die Derde Ode van die Kanon (wat nog
vertaal moet word)

Van die Heilige Martelaar - Toon 4        (Ὁ ὑψωθεὶς ἐν τῷ Σταυρῷ)

As stralende oorwinnaar bewys,
het jy die duisternis van goddeloosheid afgeweer
en jou tot strawwe en die dood gewend.
Daarom het jy, toe jy jou dapper stryd voltooi het,
‘n baie groot erfdeel ontvang
asook ‘n heerlikheid wat geensins verbygaan nie,
o dapper stryder, glorieryke Thalleleus.

Kathisma indien die Apostelvas in swang is.

Van die Heilige Martelaar - Toon 4        (Ὁ ὑψωθεὶς ἐν τῷ Σταυρῷ)

As stralende oorwinnaar bewys,
het jy die duisternis van goddeloosheid afgeweer
en jou tot strawwe en die dood gewend.
Daarom het jy, toe jy jou dapper stryd voltooi het,
‘n baie groot erfdeel ontvang
asook ‘n heerlikheid wat geensins verbygaan nie,
o dapper stryder, glorieryke Thalleleus.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Theotokion – Toon 4

U dienaars moet u van harte dankbaar besing, o Theotokos,
en dringend om u medelye smeek, o Meesteres,
terwyl hulle uitroep en sê:
Alheilige Maagd, maak gou en verlos ons van sigbare en onsigbare vyande
en van alle dreiging, want u is ons hulp.

Of die Kruistheotokion (op Woesdag- en Vrydagoggende) – Toon 4

“Deur u verheffing aan die Kruis, o Jesus,
is die menslike natuur saam met U verhef,”
                                           3


het die Maagd geweekla, terwyl sy moederlik uitroep:
“O beginlose God, my Seun,
hoe het die ondankbare Hebreërvolk U vergeld,
hulle wat u vele wonders geniet het?
Eer aan u Heilige Kruis en u lyding!”

Kontakion van die Heilige Martelaar – Toon 3            (Ἡ Παρθένος σήµερον)

Deur folteringe en straf is jy as medestryder van die Martelare bewys
en het jy ‘n gewapende soldaat van die Koning van heerlikheid geword,
toe jy die trots van die afgodedienaars vertrap het.
Daarom besing ons jou eerwaardige gedagtenis, wyse Thalleleus.

Sinaksarion

Op die 20ste van vandeesmaand die Gedagtenis aan die Heilige Martelaar
Thalleleus.

Verse.        Vir Thalleleus die geneesheer wat onthoof is
              het God kruie gestuur ter verligting van sy lyding.

              Op die 20ste is Thalleleus se hoof afgeskeur.

Die Gedagtenis aan die Heilige Martelaar Asklas wat vervolmaak is, toe hy in ‘n rivier
gegooi is.

Die Gedagtenis aan die Heilige, Goddraende Vaders Niketas, Johannes en Josef,
stigters van die heilige, koninklike Nuwe Klooster op Chios wat in vrede vervolmaak
is.

Op dieselfde dag die herwinning en verplasing van die relieke van ons Vader onder
die Heiliges Nikolaas van Mira in Likië, die wonderdoener.

Ons Heilige Vader Thalassios wat in vrede vervolmaak is.

Die Heilige Markus die hermiet wat in vrede vervolmaak is.

Deur hul heilige gebede, o God, ontferm U oor ons. Amen.

Vir die Eksapostilarion, Lofgesange en Apostiga, die liedere van die Fees van
Pasga.

Die res van die Mettediens en die Wegsending.
