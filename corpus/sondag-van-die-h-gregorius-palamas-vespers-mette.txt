                                        1


Triodion: Die Veranderlike vir die Vesperdiens en Mette vir die Sondag van
die H. Gregorius Palamas (Tweede Sondag van die Vas)

Vespers: Sondag van die H. Gregorius Palamas

Na Heer, ek het U aangeroep in die Toon van die Week gesing is, word 6 stigiere
van die Opstanding in dieselfde Toon gesing, en daarna die volgende vier
stigiere, om saam 10 stigiere te maak.

Toon 2

1.

Welke lofliedere sal ons sing vir die hiërarg,
die basuin van die teologie,
die vuurademende mond van die genade,
die eerbiedwaardige vat van die Gees,
die onwankelbare suil van die Kerk,
die groot vreugde van die wêreld,
die rivier van wysheid,
die lamp van die Lig,
die helder ster wat aan die skepping glans verleen?


2.

herhaal: Welke lofliedere sal ons sing vir die hiërarg…

3.

Welke blommekrans van gesange sal ons vleg vir God se hiërarg,
die voorvegter van die Godvresendheid,
die teenstander van goddeloosheid,
die ywerige beskermer van die geloof,
die groot gids en leraar,
die alwelluidende lier van die Gees, die goudglansende tong,
die bron wat strome van genesing vir die gelowiges laat opwel,
die grote en bewonderenswaardige Gregorius?

4.

Met welke lippe sal ons aardgeborenes die hiërarg loof,
die leraar van die Kerk,
die prediker van die goddelike Lig,
die ingewyde in die hemelse Misterie van die Drie-eenheid,
die groot sieraad van monnike,
                                         2


wat skyn deur sowel die daad as deur aanskouing,
die roem van Thessalonika
en ook in die hemel
die medeburger van die mirrevloeiende, goddelike en bewonderenswaardige
Demetrius?

Na Eer aan die Vader en aan die Seun en aan die Heilige Gees.

Toon 6

Gewyde, drie maal salige, allerheiligste Vader,
goeie Herder en leerling van Christus, die Opperherder,
jy het jou lewe it vir jou skape afgelê:
Bid nou ook, ons Goddraende Vader Gregorius,
dat Hy ons, om jou gebede die grote barmhartigheid skenk.

Dan die Theotokion (Dogmatikon) in die Toon van die Week, gevolg deur O Blye
Lig…en die Prokimenon van die Dag, Die Here is koning…

Indien die Litie/Artoklasia gevier word, word die stigiere van die Heilige aan wie
die Kerk toegewy is, gesing,

Apostiga: die stigiere van die Opstanding in die Toon van die Week.

Na Eer aan die Vader en aan die Seun en aan die Heilige Gees.

Toon 8

Jou tong wat steeds gereed staan om ons te onderrig,
weerklink in die oor van ons hart
en wek die siele van die traes op.
En in jou goddelik geinspieerde woorde
word 'n leer gevind
wat dié wat uit die aarde kom, meevoer na God.
Daarom, Gregorius, wonder van Thessalië, hou nie op om tot Hom te bid
dat hulle wat jou vereer
met Goddelike lig verlig mag word.

Nou en altyd en tot in ewigheid. Amen.

Theotokion

Toon 8

Ongehude Maagd,
wat God op onsegbare wyse in u vlees ontvang het,
                                         3


Moeder van God die Allerhoogste,
neem die hulpgeroep van u dienaars aan, o al-onskuldige,
wat almal die reiniging van foute skenk.
Neem nou ons bedes aan
en smeek dat ons almal verlos word.

Naas die Apolitikion van die Opstanding in die Toon van die Week, ook die
volgende Apolitikion

Toon 8

O ligdraer van die Ortodoksie, steun en leraar van die Kerk,
sieraad van monnike, onoorwinlike kampvegter onder teoloë,
roem van Thessalonika, prediker van die genade,
wonderdoenende Gregorius:
Bid voortdurend dat ons siele gered sal word.

Indien daar nie ander Apolitikia is nie, die volgende Theotokion:

Toon 8

Vir ons is U uit die Maagd gebore,
en het U kruisiging ondergaan, o Goeie.
Deur u dood het U die dood van sy buit beroof
en ons as God die Opstanding getoon.
Verag hulle wat U met u eie hand gevorm het nie;
toon ons u mensliewendheid, o Barmhartige.
Aanvaar haar wat U gebaar het, die Theotokos wat vir ons bid,
en verlos, o ons Verlosser, ‘n wanhopige volk.


Die Mette vir die Sondag van die H. Gregorius Palamas

Na die Ses Psalms en die Vredeslitanie sing ons Die Here is God in die Toon
van die Week gevolg deur die Opstandingsapolitikion, die Apolitikion O ligdraer
van die Ortodoksie, steun en leraar van die Kerk, ,…in Toon 8 en die
gepaardgaande Theotokion uit die Oktoig, soos hierbo:

Daarna die Klein Litanie en die Kathismata in die Toon van die Week, en daarna
die Evlogitaria/Lofprysinge van die Opstanding, nog ‘n Klein Litanie, die Hipakoï
en die Anavathmi en Prokimenon in die Toon van die Week.

Daarna volg die Oggendevangelie, Nou dat ons die Opstanding van Christus
aanskou het…, Psalm 50 en daarna:

Toon 8
                                         4



Eer aan die Vader en aan die Seun en aan die Heilige Gees.

Open vir my die deure van bekering, o Leweskenker,
want my siel gaan vroeg na u heilige Tempel,
geklee in die tempel van my liggaam wat heeltemal bevlek is.
Maar daar U medelydend is,
reinig my deur u deernisvolle barmhartigheid.

Nou en altyd en tot in ewigheid. Amen.

Lei my op die weë van verlossing, o Theotokos,
want ek het my siel met skandelike sondes bevuil
en my lewe met traagheid verkwis.
Maar deur u gebede
Reinig my van alle onreinheid.

Toon 6

Ontferm U oor my, o God, volgens u groot barmhartigheid
en wis volgens die oorvloed van u medelye my oortreding uit.

As ek, ellendige, dink aan die menigte van my aaklige dade,
sidder ek vir die vreeswekkende oordeelsdag.
Maar met vertroue op u ontfermende mededoë
roep ek soos Dawid tot U:
Ontferm U oor my, o God,
volgens u groot barmhartigheid.

Naas die Kanon van die Opstanding in die Toon van die Week, dié van die Kruis
en Opstanding, en dié van die Theotokos in die Toon van die Week, is daar ook
die Kanon van die Triodion (oor die Heilige Gregorius Palamas in Toon 4) wat
nog nie vertaal is nie. Na die Derde Ode volg:

Kathisma Toon 4

Jy het die dwaling van die ketters verbrand, o wyse,
op voortreflike wyse die geloof van die reggelowiges duidelik gemaak,
en die wêreld verlig.
Daarom is jy as ‘n segedraende oorwinnaar bewys,
‘n suil van die kerk, ‘n ware hiërarg.
Laat nie na om tot Christus te bid
dat ons almal gered mag word nie

Eer aan die Vader en aan die Seun en aan die Heilige Gees.
                                         5


Herhaal: Jy het die dwaling van die ketters verbrand, o wyse,…

Nou en altyd en tot in ewigheid. Amen.

Theotokion

Wees gou om ons smekinge aan te neem, o Meesteres,
en bring dit na u Seun en God, o Al-onskuldige Koningin.
Beëindig die moeilike omstandighede van hulle wat hulle na u haas,
verbrysel die listige werktuie en werp die vermetelheid neer
van die goddeloses wat die wapen teen u dienaars opneem.

Kontakion - Toon 8 (word gelees)

Heilige deur God besielde instrument van die Wysheid,
deurlugtige basuin van die teologie,
eenstemmig besing ons jou, uit God sprekende Gregorius.
Maar daar jy as gees by die Eerste Gees aanwesig is,
lei ook ons gees tot Hom, o Vader,
sodat ons mag roep: Verheug jou, prediker van die genade.

Ikos. (word gelees)

As boodskapper van die onseglike het jy op aarde verskyn
en aan sterwelinge die Goddelike dinge verkondig.
Want daar jy begaaf is met die stem van die Liggaamloses,
en ook ‘n menslike gees en vlees, het jy, deur wie God spreek, ons verwonderd
gelaat,
en ons daartoe beweeg om jou hierdie dinge toe te roep:

Verheug jou, jy deur wie die duisternis verdryf is.
Verheug jou, jy deur wie die lig teruggkeer het.
Verheug jou, boodskapper van die ongeskape Godheid,
Verheug jou, ware weerlêer van mensgemaakte dwaasheid.
Verheug jou, hoogte onmoontlik om te bestyg,
wat gespreek het oor die aard van God.
Verheug jou, diepte wat moeilik is om te deurskou,
wat gespreek het oor sy energie.
Verheug jou, want jy het goed gespreek oor die heerlikheid van God.
Verheug jou, want jy het die opinies van boosdoeners aan die kaak gestel.
Verheug jou, ligbaken wat die Son aangetoon het.
Verheug jou, kelk waaruit nektar vloei.
Verheug jou, jy deur wie die waarheid straal,
Verheug jou, jy deur wie die leuen verduister is.
Verheug jou, prediker van Genade.
                                        6


Sinaksarion van die Menaion en daarna van die Sondag van die H. Gregorius
Palamas:

Op hierdie Tweede Sondag van die Vas vier ons die gedagtenis aan ons Vader
onder die Heiliges Gregorius Palamas, aartsbiskop van Tessalonika.

Verse:       Die Bron van lig lei nou groot deurlugtige prediker van lig
             na die nimmertanende lig.

Deur sy gebede, O God, ontferm U oor ons en red ons.

Katawasias – Toon 4

Eerste Katawasia

Ek sal my mond oopmaak
en dit sal met die Gees vervul word,
en ek sal ‘n woord uiter tot die Koningin en Moeder;
ek sal gesien word waar ek stralend feesvier
en sal my verheug en al haar wonders besing.

Derde Katwasia

O Theotokos,
as lewende en oorvloedige bron,
versterk hulle wat in geestelike gemeenskap verenig is
en u lof besing,
en deur u Godgegewe heerlikheid,
ag hulle waardig vir krone van heerlikheid.

Vierde Katawasia

Toe hy die onnaspeurlike Goddelike raad
van u vleeswording uit die Maagd begryp, o Allerhoogste,
het die Profeet Hábakuk uitgeroep:
“Eer aan u mag, o Here.”

Vyfde Katawasia

Die heelal was verwonderd
oor u Godgegewe heerlikheid.
Want u, o Maagd, wat die huwelik nie geken het nie,
het Hom wat God oor almal is in u skoot gedra
en die ewige Seun gebaar,
wat almal wat u besing met verlossing beloon.
                                          7


Sesde Katawasia

Terwyl ons met 'n godvresende gemoed
hierdie heilige en aleerbiedwaardige fees van die Moeder van God vier,
kom laat ons hande klap
en die God wat uit haar gebore is, verheerlik.

Sewende Katwasia

Die Godvresendes het nie die skepping bo die Skepper aanbid nie,
maar manmoedig die dreiging van die vuur vertrap
en met vreugde gesing:
O hoogbesonge Here en God van ons Vaders, lofwaardig is U.

Ons prys, loof en aanbid die Here, en besing en verhef Hom tot in ewigheid.

Agste Katawasia.

Die Seun van die Theotokos
het die reine Jongelinge in die oond gered,
destyds as voorafbeelding van die teenwoordige werklikheid.
Hy bring die hele wêreld byeen om te sing:
Loof die Here, al sy werke,
en verhef Hom tot in alle ewigheid.

Diaken       Ons vereer die Theotokos en Moeder van die Lig met liedere en
             verheerlik haar.

Die diaken* bewierook die heiligdom, ikonostasis, naaf en Volk.

Die Magnificat

My siel maak die Here groot…ens.

Negende Katawasia.

Laat alle aardgeborenes
stralend opspring in die gees
en die skaar van onstoflike geestelike wesens feesvier
terwyl hulle die heilige fees van die Moeder van God eer
en laat hulle roep: “Verheug u, al-salige Theotokos,
reine Immermaagd.”

Die Klein Litanie en daarna:

Heilig is die Here ons God. (drie maal)
                                         8


Verhef die Here ons God, want heilg is Hy.

Die Ekapostilarion van die Opstanding in die Toon van die Week

Eksapostilaria van die H. Gregorius Palamas – Toon 2

Eer aan die Vader en aan die Seun en aan die Heilige Gees.

Verheug jou, roem van die Vaders, mond van die teoloë,
tempel van stilte, huis van die wysheid,
kruin van die Leraars, diepsee van die woord.
Verheug jou, werktuig wat die deugde beoefen, hoogtepunt van kontemplasie.
geneser van menslike kwale.
Verheug jou, heiligdom van die Gees, Vader wat leef al het jy ook gesterwe.

Nou en altyd en tot in ewigheid. Amen.

Theotokion

O Meesteres en Koningin van almal,
maak gou, maak gou om ons by te staan
in die gevare, benoudhede en nood van die Laaste Dag.
Mag nòg Satan, nòg die Doderyk, nòg die Verderf ons ontvang.
Gee dat ons almal onskuldig voor die vreeswekkende regterstoel van u Seun
mag staan,
deur u gebede, Moeder van God en Meesteres.

Lofpsalms: vyf stigiere van die Opstanding in die toon van die week en dan die
volgende drie stigiere:

Vers: Loof Hom met welluidende simbale, loof Hom met simbale van blydskap.
      Laat alles wat asem het die Here loof.

Toon 1

In die wêreld het jy ‘n salige lewe deurgebring,
en nou verheug jy jou saam met die menigte saliges,
en daar jy sagmoedig is, bewoon jy die land van die sagmoediges, o hiërarg
Gregorius.
Deur God is jy ryk aan die genade van wonderwerke
wat jy skenk aan hulle wat jou eer.

Vers. Die mond van die regverdige sal wysheid verkondig en sy tong sal
      oordeel spreek. (Ps. 36:30)

Jy het die leerstellinge van reggelowigheid geplant, o Salige,
en die dorings van dwaalleer
                                         9


uitgetrek.
Deur die stortreën van jou woorde het jy die saad van geloof goed laat toeneem,
en as bedrywige landbouer het jy die koringaar aan God opgedra,
honderdvoudig vermeerder .

Vers. U priesters, Here, sal met geregtigheid beklee word en u heiliges sal bly
      wees. (Ps. 131:9)

Die menigtes Engele en mense het hul verwonder
oor die glans van jou onberispelike lewe
want deur jou vrye keuse is jy ‘n vasberade stryder en askeet bewys,
as Hiërarg en waardige bedienaar van God, en sy ware vriend.

Eer aan die Vader en aan die Seun en aan die Heilige Gees.

Toon 6

In die tyd van onthouding, het U as Lig opgegaan, o Christus,
vir hulle wat in die duister van die sondes wandel.
Toon ons ook die deurlugtige dag van u Lyding,
sodat ons tot U mag roep:
“Staan op, o God, en ontferm U oor ons.”

Nou en altyd en tot in ewigheid. Amen.


Theotokion


Hooggeseënd is U, o Maagd Theotokos,
want deur Hom wat uit u vlees aangeneem het
is die Doderyk gevange geneem,
Adam teruggeroep, die vloek gedood,
Eva bevry, die dood doodgemaak,
en ons lewend gemaak.
Daarom roep ons met lofgesange:
Lofwaardig is U, Christus ons God,
wat dit so gewil het.
Eer aan U.

Die Groot Doksologie, en wat daarop volg.
10
