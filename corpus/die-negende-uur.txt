                                        1


Die Negende Uur (buite die Lydenstyd)

Priester    Geseënd is ons God, immer, nou en altyd en tot in ewigheid.

Leser       Amen.

Priester    Eer aan U, ons God, eer aan U.

            Hemelse Koning, Trooster, Gees van die Waarheid,
            alomteenwoordig en met Wie alles vervul is,
            Skatkis van die goeie en Gewer van lewe,
            kom woon in ons,
            suiwer ons van alle onreinheid,
            en red ons siele, o Goeie.

Leser       Heilige God, Heilige Magtige, Heilige Onsterflike, ontferm U
            oor ons. (drie maal)

            Eer aan die Vader en aan die Seun en aan die Heilige Gees,
            nou en altyd en tot in ewigheid. Amen.

            Alheilige Drie-eenheid, ontferm U oor ons.
            Here, reinig ons van ons sondes.
            Meester, vergeef ons ons oortredinge.
            Heilige, besoek en genees ons swakhede,
            om u Naams ontwil.

            Here, ontferm U. Here, ontferm U. Here, ontferm U.

            Eer aan die Vader en aan die Seun en aan die Heilige Gees,
            nou en altyd en tot in ewigheid. Amen.

            Onse Vader, wat in die hemele is,
            laat u naam geheilig word.
            Laat u koninkryk kom.
            Laat u wil geskied
            soos in die hemel net so ook op die aarde.
            Gee ons vandag ons daaglikse brood
            en vergeef ons ons skulde
            soos ons ook ons skuldenaars vergewe
            en lei ons nie in versoeking nie
            maar verlos ons van die bose.

Priester    Want aan U behoort die Koninkryk en die krag en die
            heerlikheid, aan die Vader en die Seun en die Heilige Gees,
            nou en altyd en tot in ewigheid.

Leser:      Amen.
            Here, ontferm U. (twaalf maal)
                                            2


              Eer aan die Vader en aan die Seun en aan die Heilige Gees,
              nou en altyd en tot in ewigheid. Amen.

              Kom, laat ons aanbid en neerval voor God, ons Koning.
              Kom, laat ons aanbid en neerval voor Christus God, ons Koning.
              Kom, laat ons aanbid en neerval voor Christus self, ons Koning en
              God.
                                    Psalm 83

Hoe geliefd is u wonings, Here van die leërskare.

My siel verlang en smag na die voorhowe van die Here; my hart en my vlees het
hulle in die lewende God verheug.

Want die mossie het ‘n huis gevind en die tortelduif ‘n nes vir haar, waar sy haar
kuikens sal neerlê, naamlik u altare, o Here van die leërskare, my koning en my
God.

Salig is hulle wat in u huis woon; hulle sal U tot in ewigheid prys.

Salig die man wie se hulp van U af kom; Hy het hom in sy hart voorgeneem om na
die vallei van weeklag op te gaan, na die plek wat hy gestel het, want die wetgewer
sal seëninge gee.

Hulle sal van krag tot krag gaan; die God van die gode sal in Sion verskyn.

Here, God van die leërskare, hoor my gebed; luister tog, o God van Jakob.

O God, ons skild, kyk en aanskou die aangesig van u gesalfde.

Want ‘n dag in u voorhowe is beter as duisende; ek het verkies om as verworpeling
in die huis van my God te woon as om te woon in die tente van sondaars.

Want die Here God het barmhartigheid en waarheid lief; Hy sal genade en
heerlikheid gee. Die Here sal die goeie nie weerhou van die wat in onskuld wandel
nie.

Here, God van die leërskare, salig is die man wat op u hoop.

                                       .Psalm 84

U het ‘n welbehae in u land gehad, o Here; U het die gevangenskap van Jakob
afgewend.

U het u volk hul ongeregtighede vergewe; U het al hul sondes bedek.

U het al u grimmigheid laat ophou, U afgewend van die grimmigheid van u toorn.

Herstel ons, o God van ons heil, en wend u toorn van ons af.
                                          3


Sal U vir ewig teen ons toornig wees, of u toorn laat duur van geslag tot geslag?

O God, wanneer U ons herstel het, sal U ons lewend maak, en u volk sal bly wees in
U.

Toon ons u barmhartigheid, Here, en gee ons u heil.

Ek sal hoor wat die Here God in my spreek, want Hy sal vrede vir sy volk spreek en
vir sy heiliges en vir hulle wat hul harte tot Hom wend.

Maar sy heil is naby dié wat Hom vrees, sodat heerlikheid in ons land mag woon.

Barmhartigheid en waarheid het mekaar ontmoet, geregtigheid en vrede het mekaar
gekus.

Waarheid het uit die aarde opgekom, en geregtigheid het uit die hemel neergedaal.

Want die Here sal sy goedheid gee, en ons land sal sy vrug gee.

Geregtigheid sal voor Hom uitgaan en sy voetstappe op die weg stel.

                                      Psalm 85

Here, neig u oor en verhoor my, want ek is arm en behoeftig.

Bewaar my siel, want ek is geheilig. Red u dienaar, o God, wat op U hoop.

Ontferm U oor my, Here, want ek sal U die hele dag deur aanroep.

Verbly die siel van u dienaar, want tot U, Here, het ek my siel opgehef.

Want U, Here, is goed en welwillend en ryk aan barmhartigheid vir almal wat U
aanroep.

Here, luister na my gebed en let op die stem van my smeking.

In die dag van my benoudheid het ek U aangeroep, want U het my verhoor.

Daar is niemand soos U onder die gode nie, Here, en daar is niks soos u werke nie.

Al die nasies wat U gemaak het, sal kom en hulle voor U aangesig neerbuig, Here,
en hulle sal u Naam verheerlik.

Want U is groot en doen wonders, U alleen is God.

Lei my, Here, op u weg, en ek sal in u waarheid wandel; laat my hart hom verheug,
om u Naam te vrees.

Ek sal U dank, Here my God, met my hele hart en u Naam tot in ewigheid verheerlik.
                                           4


Want u barmhartigheid is groot oor my, en U het my siel uit die diepste doderyk
gered.

O God, oortreders het teen my opgestaan, en ‘n vergadering van magtiges het my
siel gesoek, en U nie voor hul oë gestel nie.

Maar U, Here my God, is medelydend en barmhartig, lankmoedig en ryk aan
erbarming en waar.

Sien op my neer en ontferm U oor my, gee u sterkte aan u kneg en red die seun van
u diensmaagd.

Doen aan my ‘n teken ten goede, en laat dié wat my haat dit sien en beskaamd
staan, omdat U, Here, my gehelp en getroos het.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Halleluja, Halleluja, Halleluja. Eer aan U, o God.
Halleluja, Halleluja, Halleluja. Eer aan U, o God.
Halleluja, Halleluja, Halleluja. Eer aan U, o God.

Here, ontferm U. Here, ontferm U. Here, ontferm U.

Hier sê ons die eerste Apolitikion van die Dag, as daar twee is.

Eer aan die Vader en aan die Seun en aan die Heilige Gees.

Hier sê ons die Apolitikion van die Dag as daar net een is, of die tweede as daar
twee is.

Nou en altyd en tot in ewigheid. Amen.

Theotokion

Vir ons is U uit die Maagd gebore,
en het U kruisiging ondergaan, o Goeie.
Deur u dood het U die dood van sy buit beroof
en ons as God die Opstanding getoon.
Verag hulle wat U met u eie hand gevorm het nie;
toon ons u mensliewendheid, o Barmhartige.
Aanvaar haar wat U gebaar het, die Theotokos wat vir ons bid,
en verlos, o ons Verlosser, ‘n wanhopige volk.

Ter wille van u heilige Naam, moet ons nie vir ewig oorgee nie, en moet nie u
verbond ophef nie, en moet nie u barmhartigheid van ons onttrek nie, ter wille van
Abraham u geliefde, en ter wille van Isak u dienaar, en Israel u heilige. (Dan. 3:35)

Heilige God, Heilige Magtige, Heilige Onsterflike, ontferm U oor ons. (drie maal)
                                          5


Eer aan die Vader en aan die Seun en aan die Heilige Gees, nou en altyd en tot
in ewigheid. Amen.

Alheilige Drie-eenheid, ontferm U oor ons.
Here, reinig ons van ons sondes.
Meester, vergeef ons ons oortredinge.
Heilige, besoek en genees ons swakhede,
om u Naams ontwil.

Here, ontferm U. Here, ontferm U. Here, ontferm U.

Eer aan die Vader en aan die Seun en aan die Heilige Gees,
nou en altyd en tot in ewigheid. Amen.

Onse Vader, wat in die hemele is,
laat u naam geheilig word.
Laat u koninkryk kom.
Laat u wil geskied
soos in die hemel net so ook op die aarde.
Gee ons vandag ons daaglikse brood
en vergeef ons ons skulde
soos ons ook ons skuldenaars vergewe
en lei ons nie in versoeking nie
maar verlos ons van die bose.

Priester     Want aan U behoort die Koninkryk en die krag en die
             heerlikheid, aan die Vader en die Seun en die Heilige Gees,
             nou en altyd en tot in ewigheid.

Leser        Amen.

En hy sê die Kontakion van die Fees of van die Heilige van die Dag. As daar
twee Kontakia is, sê hy die Kontakion want na die Derde Ode tydens Mette gesê is.

Dan:         Here, ontferm U. (40x)

                              Die Gebed van alle tye

U wat te alle tye en elke uur in die hemel en op aarde aanbid en verheerlik word,
Christus God, lankmoedig, groot van barmhartigheid en ryk aan mededoë, wat die
regverdiges liefhet en U oor die sondaars ontferm, wat almal roep tot die heil deur
die belofte van die komende goeie dinge. Here, aanvaar U self in hierdie uur ons
versoeke, en rig ons lewens na u gebooie. Heilig ons siele, suiwer ons liggame,
maak ons gedagtes reg, reinig ons oorweginge, en bevry ons van alle verdrukking,
kwaad en nood.
Omring ons deur u heilige engele sodat ons, beskerm en gelei deur hulle leër, mag
kom tot die eenheid van die geloof en die kennis van u ontoeganklike heerlikheid,
want U word geloof tot in ewigheid. Amen.

Here, ontferm U. Here, ontferm U. Here, ontferm U.
                                          6



Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Eerbiedwaardiger as die Gerubim,
en onvergelyklik glorieryker as die Serafim,
het u ongeskonde God die Woord gebaar.
Ware Theotokos, ons verheerlik u.

In die Naam van die Here, seën, vader

Priester     Mag God Hom oor ons ontferm en ons seën. Mag Hy sy
             aangesig oor ons laat skyn en ons barmhartig wees.

             Die gebed van die Heilige Basilios

O Meester, Here Jesus Christus ons God, wat lankmoedig was ten opsigte van ons
foute en ons by die teenswoordige uur gebring het waartydens U aan die
lewendmakende Kruis gehang, die ingang na die Paradys vir die dankbare Rower
gebaan en die dood deur die dood vernietig het, reinig ons sondaars, u onwaardige
dienaars. Want ons het gesondig en onwettig gehandel en ons is nie waardig om
ons oë op te hef en na die hoogte van die hemel op te kyk nie. Want ons het die
weg van u geregtigheid laat vaar en in die begeertes van ons harte gewandel. Maar
ons smeek u onvergelyklike goedheid: Spaar ons, Here, volgens die oorvloed van u
barmhartigheid en red ons om u Heilige Naams ontwil, want ons dae het in ydelheid
tot ‘n einde gekom. Ontruk ons aan die hand van die teenstander, vergewe ons ons
sondes en dood ons vleeslike gesindheid, sodat ons die ou mens mag aflê, ons ons
met die nuwe mag beklee, en vir U, ons Meester en Beskermer, mag lewe, en so, in
navolging van u voorskrifte, die ewig rus mag bereik, waar die woning is van almal
wat hulle verheug. Want U is die ware vreugde en blydskap van hulle wat U liefhet,
o Christus ons God, en tot U stuur ons die lof omhoog, soos ook tot u beginlose
Vader, en u Alheilige, goeie en lewendmakende Gees, nou en altyd en tot in
ewigheid. Amen.

Leser        Eer aan die Vader en aan die Seun en aan die Heilige
             Gees, nou en altyd en tot in ewigheid. Amen.

             Here, onterm U. (3x) Seën, vader.

Priester     Mag Christus ons ware God, deur die gebede van sy al-onbevlekte, al-
             onskuldige heilige Moeder, van die heilige, glorieryke en alomgeëerde
             Apostels, en van al die heiliges, Hom oor ons ontferm en ons red, want
             Hy is goed en mensliewend.

             Deur die gebede van ons heilige vaders, Here Jesus Christus ons God,
             ontferm U oor ons red ons.

Leser        Amen.
    7




.
