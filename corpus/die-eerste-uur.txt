Die Eerste Uur (buite die Lydenstyd)

Priester     Geseënd is ons God, immer, nou en altyd en tot in ewigheid.

Leser       Amen.

Priester    Eer aan U, ons God, eer aan U.

            Hemelse Koning, Trooster, Gees van die Waarheid,
            alomteenwoordig en met Wie alles vervul is,
            Skatkis van die goeie en Gewer van lewe,
            kom woon in ons,
            suiwer ons van alle onreinheid,
            en red ons siele, o Goeie.

Leser       Heilige God, Heilige Magtige, Heilige Onsterflike, ontferm U
            oor ons. (drie maal)

            Eer aan die Vader en aan die Seun en aan die Heilige Gees,
            nou en altyd en tot in ewigheid. Amen.

            Alheilige Drie-eenheid, ontferm U oor ons.
            Here, reinig ons van ons sondes.
            Meester, vergeef ons ons oortredinge.
            Heilige, besoek en genees ons swakhede,
            om u Naams ontwil.

            Here, ontferm U. Here, ontferm U. Here, ontferm U.

            Eer aan die Vader en aan die Seun en aan die Heilige Gees,
            nou en altyd en tot in ewigheid. Amen.

            Onse Vader, wat in die hemele is,
            laat u naam geheilig word.
            Laat u koninkryk kom.
            Laat u wil geskied
            soos in die hemel net so ook op die aarde.
            Gee ons vandag ons daaglikse brood
            en vergeef ons ons skulde
            soos ons ook ons skuldenaars vergewe
            en lei ons nie in versoeking nie
            maar verlos ons van die bose.

Priester    Want aan U behoort die Koninkryk en die krag en die
            heerlikheid, aan die Vader en die Seun en die Heilige Gees,
            nou en altyd en tot in ewigheid.

Leser:      Amen.
            Here, ontferm U. (twaalf maal)
             Eer aan die Vader en aan die Seun en aan die Heilige Gees,
             nou en altyd en tot in ewigheid. Amen.

             Kom, laat ons aanbid en neerval voor God, ons Koning.
             Kom, laat ons aanbid en neerval voor Christus God, ons Koning.
             Kom, laat ons aanbid en neerval voor Christus self, ons Koning en
             God.

                                       Psalm 5

Luister na my woorde, Here gee ag op my geroep.
Hoor die stem van my gebed, my Koning en my God.

Want tot U sal ek bid, Here; in die môre sal U my stem hoor;
in die môre sal ek voor U staan en U sal my sien.

Want U is nie 'n God wat wetteloosheid begeer nie.

Die boosdoener sal nie by U woon nie, en wetsoortreders sal nie standhou voor u oë
nie.

U het almal gehaat wat wetteloosheid bedryf; U sal al die leuenaars vernietig; die
Here sal 'n man van bloed en bedrog verafsku.

Maar deur die oorvloed van u barmhartigheid sal ek in u huis ingaan, sal ek my
neerbuig na u heilige tempel, in u vrees.

Here, lei my in u geregtigheid om my vyande ontwil, rig my weg voor U.

Want in hulle mond is daar nie waarheid nie, hul hart is ydel.
'n Oop graf is hul keel; met hul tonge het hulle bedrieg.

Oordeel hulle, o God; laat hulle tot 'n val kom deur hul planne.
Verdryf hulle vanweë die menigte van hulle goddelooshede, want hulle het U
verbitter, Here.

Maar laat almal wat op U hoop bly wees in U; hulle sal vir ewig jubel, en U sal onder
hulle woon. En almal wat u naam liefhet sal hulle op U beroem.

Want U sal die regverdige seën, Here; soos met 'n skild van welbehae het U ons
omring.

                                      Psalm 89

Here, U was vir ons ‘n toevlug van geslag tot geslag.

Voordat die berge gebore en die aarde en wêreld gevorm was, ja,van ewigheid tot
ewigheid is U.
Laat die mens nie terugkeer na vernedering nie; en U het gesê: Keer terug, o
mensekinders!

Want ‘n duisend jaar is in u oë soos die dag van gister wat verbygegaan het, en soos
‘n nagwaak.

Hulle jare sal geringhede wees. Mag hy in die môre soos gras verbygaan.

Mag hy in die môre blom en verbygaan, mag hy in die aand afval, verdroog en
verdor.

Want deur u toorn het ons vergaan en deur u grimmigheid is ons verwar.

U het ons ongeregtighede voor U gestel, ons lewensduur in die lig van u aangesig.

Want al ons dae het vergaan, en deur u toorn het ons vergaan, ons jare het hulle
met ‘n spinnerak.besig gehou.

Die dae van ons jare – daarin is sewentig jaar, maar as ons sterk is, tagtig jaar, en
die meeste daarvan is moeite en geswoeg. Want sagmoedigheid het oor ons gekom
en ons sal getugtig word.

Wie ken die krag van u toorn, en hoe om uit vrees vir U u grimmigheid te peil?

Maak u regterhand so aan my bekend en hulle wat deur wysheid getugtig is in die
hart.

Keer terug, Here! Tot hoe lank? En word gesmeek ten behoewe van u knegte.

Ons is in die môre versadig met u barmhartigheid, Here, en ons het gejubel en was
bly in al ons dae.

Laat ons bly wees in ruil vir die dae waarin U ons nederig gemaak het, die jare
waarin ons onheil gesien het.

En kyk na u knegte en na u werke en lei hul kinders.

En laat die glans van die Here ons God oor ons wees, en rig die werke van ons
hande oor ons, ja, rig die werk van ons hande.

                                     Psalm 100

Ek sal van barmhartigheid en oordeel tot U sing, o Here.

Ek sal sing en begrip toon op ‘n onberispelike weg; wanneer sal U na my kom? Ek
het in onskuld van hart in my huis gewandel.

Ek het geen onwettige ding voor my oë gestel nie; hulle wat oortredinge begaan, het
ek gehaat.
‘n Verdraaide hart het my nie aangekleef nie; toe die bose man hom van my
afgewend, het ek hom nie geken nie.

Hy wat sy naaste heimlik belaster, hom het ek verdryf. Met hom wat trots van oog en
onversadigbaar van hart is, het ek nie geëet nie.

My oë is op die getroues van die land, dat hulle saam met my mag woon. Hy wat op
‘n onberispelike weg wandel, dié het my gedien.

Hy wat hoogmoed begaan, het nie in my huis gebly nie; hy wat ongeregtighede
spreek, was nie voorspoedig voor my oë nie.

Soggens het ek al die sondaars van die aarde gedood, om al die werkers van
ongeregtigheid uit die stad van die Here uit te roei.


Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Halleluja, Halleluja, Halleluja. Eer aan U, o God.
Halleluja, Halleluja, Halleluja. Eer aan U, o God.
Halleluja, Halleluja, Halleluja. Eer aan U, o God.

Here, ontferm U. Here, ontferm U. Here, ontferm U.

Hier sê ons die eerste Apolitikion van die Dag, as daar twee is.

Eer aan die Vader en aan die Seun en aan die Heilige Gees.

Hier sê ons die Apolitikion van die Dag as daar net een is, of die tweede as daar
twee is.

Nou en altyd en tot in ewigheid. Amen.

Wat sal ons u noem, o Begenadigde?
Hemel? Want u het die son van geregtigheid laat opkom.
Paradys? Want u het die Blom van onverganklkheid laat spruit.
Maagd? Want u het onbedorwe gebly.
Reine Moeder? Want u het die Seun van die God van almal in u heilige arms gehou.
Smeek Hom dat ons siele gered mag word.

Rig my voetstappe volgens u woord, en laat geen ongeregtigheid oor my heers nie.
Verlos my van die laster van mense en ek sal u gebooie bewaar. Laat u aangesig
oor u dienaar skyn en leer my u insettinge. Laat my mond met u lof vervul word,
Here, sodat ek u heerlikheid mag besing, u majesteit die hele dag lank.

Heilige God, Heilige Magtige, Heilige Onsterflike, ontferm U oor ons. (drie maal)

Eer aan die Vader en aan die Seun en aan die Heilige Gees, nou en altyd en tot
in ewigheid. Amen.
Alheilige Drie-eenheid, ontferm U oor ons.
Here, reinig ons van ons sondes.
Meester, vergeef ons ons oortredinge.
Heilige, besoek en genees ons swakhede,
om u Naams ontwil.

Here, ontferm U. Here, ontferm U. Here, ontferm U.

Eer aan die Vader en aan die Seun en aan die Heilige Gees,
nou en altyd en tot in ewigheid. Amen.

Onse Vader, wat in die hemele is,
laat u naam geheilig word.
Laat u koninkryk kom.
Laat u wil geskied
soos in die hemel net so ook op die aarde.
Gee ons vandag ons daaglikse brood
en vergeef ons ons skulde
soos ons ook ons skuldenaars vergewe
en lei ons nie in versoeking nie
maar verlos ons van die bose.

Priester     Want aan U behoort die Koninkryk en die krag en die
             heerlikheid, aan die Vader en die Seun en die Heilige Gees,
             nou en altyd en tot in ewigheid.

Leser        Amen.

En hy sê die Kontakion van die Fees of van die Heilige van die Dag. As daar
twee Kontakia is, sê hy die Kontakion want na die Derde Ode tydens Mette gesê is.

Dan:

Here, ontferm U. (40x)
                              Die Gebed van alle tye

U wat te alle tye en elke uur in die hemel en op aarde aanbid en verheerlik word,
Christus God, lankmoedig, groot van barmhartigheid en ryk aan mededoë, wat die
regverdiges liefhet en U oor die sondaars ontferm, wat almal roep tot die heil deur
die belofte van die komende goeie dinge. Here, aanvaar U self in hierdie uur ons
versoeke, en rig ons lewens na u gebooie. Heilig ons siele, suiwer ons liggame,
maak ons gedagtes reg, reinig ons oorweginge, en bevry ons van alle verdrukking,
kwaad en nood.
Omring ons deur u heilige engele sodat ons, beskerm en gelei deur hulle leër, mag
kom tot die eenheid van die geloof en die kennis van u ontoeganklike heerlikheid,
want U word geloof tot in ewigheid. Amen.

Here, ontferm U. Here, ontferm U. Here, ontferm U.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.
Eerbiedwaardiger as die Gerubim,
en onvergelyklik glorieryker as die Serafim,
het u ongeskonde God die Woord gebaar.
Ware Theotokos, ons verheerlik u.

In die Naam van die Here, seën, vader

Priester     Mag God Hom oor ons ontferm en ons seën. Mag Hy sy
             aangesig oor ons laat skyn en ons barmhartig wees.

             O Christus, die ware Lig, wat alle mense wat in die wêreld
             kom, verlig en heilig, laat die Lig van u aangesig as ‘n teken
             aan ons gegee word, sodat ons daarin die ontoeganklike lig
             mag sien. En rig ons voetstappe om u gebooie uit te leef.
             Deur die gebede van u al-onbevlekte Moeder en al u Heiliges.
             Amen.

Leser        Eer aan die Vader en aan die Seun en aan die Heilige
             Gees, nou en altyd en tot in ewigheid.

             Here, onterm U. (3x) Seën, vader.

Priester     Mag Christus ons ware God, deur die gebede van sy al-onbevlekte, al-
             onskuldige heilige Moeder, van die heilige, glorieryke en alomgeëerde
             Apostels, en van al die heiliges, Hom oor ons ontferm en ons red, want
             Hy is goed en mensliewend.

             Deur die gebede van ons heilige vaders, Here Jesus Christus ons God,
             ontferm U oor ons red ons.

Leser        Amen.




.
