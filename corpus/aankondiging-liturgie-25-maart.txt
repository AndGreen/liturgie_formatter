Die Veranderlike vir die Goddelike Liturgie van die H. Johannes
Chrysostomos vir die Aankondiging van die Blye Boodskap aan die
Hoogheilige Theotokos en Immermaagd Maria


Eerste Antifoon - Toon 2

 V.1 O God, gee u oordeel aan die Koning, en u geregtigheid aan die
     Koning se Seun. (Ps. 71:1)

Deur die gebede van die Theotokos, o Heiland, red ons.

V.2   Laat die berge vrede ontvang vir die volk en die heuwels geregtigheid.
      (Ps. 71:3 )
V.3   Verkondig van dag tot dag die blye boodskap van die verlossing van
      ons God. (Ps. 95:2)
V.4   Die Here het in waarheid aan Dawid gesweer, en Hy sal dit nie tersyde
      stel nie. (Ps. 131:11)

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.
Deur die gebede van die Theotokos, o Heiland, red ons.

Tweede Antifoon – Toon Twee

V.1 Hy sal neerdaal soos reën op 'n vlies, soos 'n druppel wat drup op die
  aarde. (Ps. 71:6 ).

Red, o Seun van God wat ter wille van ons vlees geword het, ons wat tot
U sing: Halleluja.

V.2   Die Allerhoogste het sy tabernakel geheilig. (Ps. 45:5)
V.3   God, ons God, sal sigbaar kom, en sal nie swyg nie. (Ps. 49:3)
V.4   In sy dae sal geregtigheid opkom, en volheid van vrede. (Ps. 71:7)

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.
Eniggebore Seun en Woord van God...

Derde Antifoon – Toon Vier

V.1   Sy naam sal geseënd wees tot in ewigheid. (Ps. 71:17)

Vandag is die bron van ons verlossing
en die openbaring van die ewige Geheimenis:
Die Seun van God word Seun van die Maagd,
en Gabriël kondig die blye boodskap van genade aan.
Laat ook ons daarom saam met hom tot die Theotokos roep:
“Verheug u, Begenadigde, die Here is met u.”



                                     i
V.2   Geseënd is die Here, die God van Israel, wat alleen wonders doen.
      (Ps. 71:18)
V.3   En geseënd is sy naam tot in ewigheid, ja tot in ewigheid. (Ps. 71:19)

Lied van die Intog

Verkondig van dag tot dag die blye boodskap van die verlossing van ons God.
Red, o Seun van God, wat ter wille van ons vlees geword het, ons wat tot U
sing: Halleluja. (Ps. 95:2)

Apolitikion – Toon Vier

Vandag is die bron van ons verlossing,..

Kontakion - Toon 8

O ons aanvoerder en beskermer,
ons wat verlos is van verskrikkinge
skryf die oorwinning met dankbaarheid toe aan u, o Theotokos.
Maar daar u oor onoorwinlike mag beskik,
bevry ons van alle gevare
sodat ons tot u mag roep:
Verheug u, Ongehude Bruid!

Prokimenon – Toon 3. Die Loflied van die Theotokos (Lukas 1:46-48)

My siel maak die Here groot, en my gees is verheug in God, my Saligmaker.
Vers: Omdat Hy die nederige toestand van sy diensmaagd aangesien het;
want kyk, van nou af sal al die geslagte my salig noem.

Die Lesing uit die Brief van Paulus aan die Hebreërs (2:11-18).

Broeders, Hy wat heilig maak, sowel as hulle wat geheilig word, is almal uit
Een; om hierdie rede skaam Hy Hom nie om hulle broeders te noem nie,
wanneer Hy sê: Ek sal U Naam aan my broeders verkondig, in die midde van
die gemeente sal Ek U prys; en verder: Ek sal My vertroue op Hom stel; en
verder: Hier is Ek en die kinders wat God My gegee het. Aangesien die
kinders dan vlees en bloed deelagtig is, het Hy dit ook op dieselfde manier
deelagtig geword, sodat Hy deur die dood hom tot niet kon maak wat mag oor
die dood het – dit is die duiwel – en almal kon bevry wat hulle hele lewe lank
uit vrees vir die dood aan slawerny onderworpe was. Want waarlik, Hy
bekommer Hom nie oor die engele nie, maar oor die geslag van Abraham
bekommer Hy Hom. Daarom moes Hy in alle opsigte aan Sy broeders gelyk
word, sodat Hy 'n barmhartige en getroue hoëpriester kon wees in die dinge
wat in betrekking tot God staan, om die sondes van die volk te versoen. Want
deurdat Hy self onder versoeking gely het, kan Hy dié help wat versoek word.

Halleluja (3x) Toon 2




                                      ii
Hy sal neerdaal soos reën op 'n vlies, soos 'n druppel wat drup op die aarde.
(Ps. 71:6).
Sy naam sal geseënd wees tot in ewigheid. (Ps. 71:17)

Die Lesing uit die Evangelie volgens Lukas (1:24-38)

In daardie dae het Elisabet, Zagarias se vrou, ontvang en haar vyf maande
lank verberg en gesê: So het die Here met my gedoen in die dae toe Hy my
aangesien het om my smaad onder die mense weg te neem. En in die sesde
maand is die engel Gabriël deur God gestuur na ‘n stad in Galiléa met die
naam van Násaret, na ‘n maagd wat verloof was aan ‘n man met die naam
van Josef, uit die huis van Dawid; en die naam van die maagd was Maria. En
die engel het by haar binnegekom en gesê: Wees bly, begenadigde! Die Here
is met jou; geseënd is jy onder vroue. En toe sy hom sien, was sy baie
ontsteld oor sy woord, en sy het daaroor nagedink wat hierdie groet tog kon
beteken. En die engel sê vir haar: Moenie vrees nie, Maria, want jy het
genade by God gevind. En kyk, jy sal swanger word en ‘n Seun baar, en jy
moet Hom Jesus noem. Hy sal groot wees en die Seun van die Allerhoogste
genoem word; en die Here God sal aan Hom die troon van Sy vader Dawid
gee, en Hy sal koning wees oor die huis van Jakob tot in ewigheid, en aan Sy
koninkryk sal daar geen einde wees nie. Toe sê Maria vir die engel: Hoe kan
dit wees aangesien ek geen man het nie? En die engel antwoord haar en sê
vir haar: Die Heilige Gees sal oor jou kom en die krag van die Allerhoogste sal
jou oorskadu. Daarom sal die Heilige wat gebore word, Seun van God
genoem word. En kyk, Elisabet, jou bloedverwant, het self ook ‘n seun
ontvang in haar ouderdom, en hierdie maand is die sesde vir haar wat
onvrugbaar genoem is. Want geen ding sal by God onmoontlik wees nie. En
Maria sê: Hier is die diensmaagd van die Here. Laat dit met my gaan volgens
u woord. En die engel het van haar weggegaan.

In die plek van “Dit is waarlik gepas...” - Toon 4

O aarde, kondig die blye boodskap van groot vreugde aan;
o hemele, loof die heerlikheid van God.
Laat geen oningewyde hand die lewende Ark van God aanraak nie,
maar laat die lippe van die gelowiges onophoudelik die woorde van die Engel
sing
en in blydskap tot die Theotokos roep:
“Verheug u, Begenadigde, die Here is met u.”

Kommunielied

Die Here het Sion uitgekies; Hy het haar as 'n woonplek vir Homself gekies.
Halleluja. (Ps. 131:13)

Wegsending:

Mag Hy wat Hom ter wille van ons mense en ter wille van ons verlossing
verwerdig het om vlees te word uit die Heilige Gees en die Maagd Maria (en
wat opgestaan het uit die dode - Sondae), Christus ons ware God, deur die


                                      iii
gebede van sy al-onbevlekte, al-onskuldige, heilige Moeder, aan wie die
aankondiging van die Blye Boodskap wat ons vier, gemaak is,...




                                     iv
