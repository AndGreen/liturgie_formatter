                                         1


Menaion Junie 3 Die Heilige Martelaar Lucillianus en sy metgeselle
Die Veranderlike vir die Vesperdiens
By “Heer, ek het U aangeroep…” sing ons die volgende stigiere.

Toon 1
Deur afguns verteer, o glorieryke Lucillianus,
het die aaklige kinders van die Heer se moordenaars jou oorgelewer,
maar ná jy manlik opgetree en onoorwonne gebly het,
het jy die genieting van die Paradys ontvang.
Smeek daarom dat ons siele vrede en groot barmhartigheid geskenk mag word.

Die alheilige kinders, aan jou gehoorsaam soos aan ‘n vader,
en ook die befaamde Heilige Paula
het baie dapper saam met jou gestry,
o bewonderenswaardige Martelaar.
Waar jy nou saam met hulle in die hemele woon,
smeek Christus dat ons siele vrede en sy groot barmhartigheid geskenk mag word.

O swaarbeproefde Martelaar
jou reliekekis laat altyd waters van genesing opwel
vir hulle wat hulle daarheen haas,
dit was die hartstogte af
en deur die medewerking van die Gees,
 laat dit die slagordes van demone verdrink.
Smeek daarom dat ons siele vrede en groot barmhartigheid geskenk mag word.

Eer aan die Vade ren aan die Seun en aan die Heilige Gees, nou en altyd en tot in
ewigheid. Amen.

Theotokion – Toon 1

O Reine, ontferm u oor my,
die veroordeelde, verstote ellendeling sonder verweer,
en beskaam my nie, maar maak gou en red my
wanneer die Heer aanstons die heelal oordeel,
en ontruk my aan die straf,
want u, Eerwaardige, kan alles doen wat u wil.

Kruistheotokion (op Dinsdag- en Donderdagaande) – Toon 1

“‘n Swaard het my hart deurboor, o my Seun”, het die Maagd gesê
toe sy Christus aan die boom sien hang,
“en dit skeur my, soos Simeon destyds aan my voorspel het.
Maar staan op, o Onsterflike,
en verheerlik u Moeder en diensmaagd saam met U, bid ek U.”
                                         2


Apolitikion – Toon 4
Laat ons almal Christus se martelare smeek,
want hulle vra om ons verlossing,
En laat ons hulle met liefde en gleoof nader.
Hulle laat die genadegawe van genesinge vloei
en as bewaarders van die geloof,
verjaag hulle die slagordes van die demone.


Die Veranderlike vir die Mettediens
Kathisma ná die Derde Ode van die Kanon (wat nog vertaal moet word)
Toon 1
O edelmoedige stryder Lucillianus,
hoewel jy jou in die vuur bevind het,
is jy hoegenaamd nie verbrand nie,
want jy het God se verkwikkende dou bekom.
Daarom het jy jou bo-natuurlike stryd,
saam met die heilige Kinders, met vreugde voltooi.
Dink saam met hulle aan ons.

Eer aan die Vade ren aan die Seun en aan die Heilige Gees, nou en altyd en tot in
ewigheid. Amen.

Theotokion – Toon 1

Ons almal wat ons toevlug met verlange tot u goedheid neem,
ken u as die Moeder van God
wat ook na die geboorte waarlik Maagd geblyk te gewees het,
want ons sondaars het u as beskerming;
in versoekinge het ons u as verlossing verkry,
die enige Al-onskuldige.

Of die Kruistheotokion (op Woensdag- en Vrydagoggende) – Toon 1

Toe u al-onskuldige Moeder u dood aan die Kruis uitgestrek sien, o Christus,
het sy uitgeroep: “O my Seun,
wat beginloos saam met die Vader en die Gees is,
wat is hierdie onsegbare heilsbestel van U,
waardeur U die wysgeskape skepping van u onbevlekte hande gered het?”

Sinaksarion

Op die 3de van vandeesmaand die Gedagtenis aan die Heilige Martelare Lucillianus,
en Paula en saam met hulle die kinders Claudius, Hypatius, Paulus en Dionysios.

Verse. Lucillianus en Paulus saam met die kinders
      het deur hul bloed die genot van martelaarskrone gekoop.
                                          3


      Op die 3de is Lucillianus aan ‘n kruis uitgestrek.

Op dieselfde dag die Gedagtenis aan ons vader onder die Heiliges Athanasius die
Wonderdoener.

Deur hul heilige gebede, o God, ontferm U oor ons. Amen.

Die Res van die Mettediens en die Wegsending
