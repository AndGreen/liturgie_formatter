                                          1


Menaion April 8 Die H. Apostels van die Sewentig Herodion, Agabus, Rufus,
Asynkritus, Flegon en Hermes.

Die Veranderlike vir die Vesperdiens

By “Heer, ek het U aangeroep…” sing ons die volgende stigiere vir die Apostels.

Toon 4

Soos gevleuelde arende het julle die hele aarde deurloop,
jul eerwaardige leringe gesaai,
deur genade die onkruid van dwaling afgekap
en ‘n vrug met ‘n groot opbrengs verbou, o Alsaliges,
wat vir ewig in die noëtiese skure gehou word,
waar dit op heerlike wyse deur die onsterflike Landbouer bewaar word.

Laat ons Herodion, Agabus, Asynkritus,
Rufus, Hermes en Flegon salig noem,
wat baie vrugbare lote van die wingerstok is
en vir ons die heilbrengende soetigheid laat drup
wat die dorstige harte verbly
van hulle wat met geloof en in waarheid
hul eerwaardige gedagtenis vier.

Verhewe van gees, het julle hemele geword
en verkondig julle die heerlikheid van ons God
wat uit eie wil vlees geword het,
o ooggetuie Apostels, gidse van die reggelowiges,
fondamente van die Kerk, onwankelbare vestings,
hawens van reggelowigheid,
dienaars van die onsegbare misteries
en ligbringers vir ons siele.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Theotokion - Toon 4

As ongeskonde, reine en al-onskuldige Moeder van God,
weergaloos in alle heiligheid,
verstoot my die skuldbelade en onreine nie,
die uitvinder van elke wettelose skandelikheid en aaklige onderneming;
laat my nie toe om heeltemal ten gronde te gaan nie,
maar bevry my van die hartstogte
en red my waar ek my bekeer.

Of die Kruistheotokion (op Dinsdag- en Donderdagdaande) – Toon 4

Hy wat bo begrip uit u binneste vlees aangeneem het,
het Hom oor u ontferm en medelye met u gehad,
toe u baie bitterlik geween en geweekla het, o Alreine,
                                          2



Hy het dou op u laat drup en u as Seun toegeroep:
“Hou op ween, Moeder, want Ek het uit vrye wil gely,
en Ek sal sterf, o Maagd,
maar Ek sal opgewek word
om hulle wat u met eerbied groot maak, te verheerlik.”

Apolitikion – Toon 3

O Heilige Apostels,
bid tot die barmhartige God,
dat Hy ons siele vergewing van oortredinge sal skenk.

Die Veranderlike vir die Mettediens

Kathisma van die Heilige Apostels na die Derde Ode van die Kanon (wat nog vertaal
moet word)

Toon 1

Daar julle strale van die noëtiese Son geword het,
verhelder julle die aarde met die strale van jul woorde
en verdryf julle deur genade die duisternis van onkunde.
Verhelderd noem ons julle daarom vandag salig
tydens jul stralende gedagtenis,
o liggewende verkondigers van God.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Theotokion - Toon 4

Die Regter nader, die einde is voor die deur;
ontwaak, o my siel,
kreun en roep uit die diepte van jou hart
tot die Moeder van ons God:
Bevry my van die vreeswekkende folteringe
en wys my ‘n plek aan in die plek van rus,
o al-onbevlekte Meesteres.

Of die Kruistheotokion (op Woensdag- en Vrydagoggende) – Toon 1

Toe die Ooilam U, die Lam, tussen die boosdoeners
aan die Kruis sien hang, o Christus,
het sy met trane uitgeroep en bitterlik gejammer:
“O my allergeliefde Kind, wat is hierdie vreemde gesig?
En U het geantwoord: “O Moeder wat geen eggenoot het nie,
dit sal as die lewe van die hele wêreld erken word.”
                                         3


Sinaksarion

Op die 8ste van vandeesmaand die Gedagtenis aan die Heilige Apostels onder die
Sewentig, Herodion, Agabus, Rufus, Flegon, Asynkritus en Hermes.

Op dieselfde dag die gedagtenis aan ons Vrome Vader Celestinus, Pous van Rome.

Op dieselfde dag is die Heilige Nuwemartelaar Johannes die Skipper wat in die jaar
1669 as martelaar getuienis afgelê het, deur vuur vervolmaak.

Die heilige Pausilypos wat in vrede vervolmaak is.

Deur hul heilige gebede, o God, ontferm U oor my.

Die res van die Mettediens en die Wegsending.
                                          1


Menaion April 8 Die H. Apostels van die Sewentig Herodion, Agabus, Rufus,
Asynkritus, Flegon en Hermes.

Die Veranderlike vir die Vesperdiens

By “Heer, ek het U aangeroep…” sing ons die volgende stigiere vir die Apostels.

Toon 4

Soos gevleuelde arende het julle die hele aarde deurloop,
jul eerwaardige leringe gesaai,
deur genade die onkruid van dwaling afgekap
en ‘n vrug met ‘n groot opbrengs verbou, o Alsaliges,
wat vir ewig in die noëtiese skure gehou word,
waar dit op heerlike wyse deur die onsterflike Landbouer bewaar word.

Laat ons Herodion, Agabus, Asynkritus,
Rufus, Hermes en Flegon salig noem,
wat baie vrugbare lote van die wingerstok is
en vir ons die heilbrengende soetigheid laat drup
wat die dorstige harte verbly
van hulle wat met geloof en in waarheid
hul eerwaardige gedagtenis vier.

Verhewe van gees, het julle hemele geword
en verkondig julle die heerlikheid van ons God
wat uit eie wil vlees geword het,
o ooggetuie Apostels, gidse van die reggelowiges,
fondamente van die Kerk, onwankelbare vestings,
hawens van reggelowigheid,
dienaars van die onsegbare misteries
en ligbringers vir ons siele.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Theotokion - Toon 4

As ongeskonde, reine en al-onskuldige Moeder van God,
weergaloos in alle heiligheid,
verstoot my die skuldbelade en onreine nie,
die uitvinder van elke wettelose skandelikheid en aaklige onderneming;
laat my nie toe om heeltemal ten gronde te gaan nie,
maar bevry my van die hartstogte
en red my waar ek my bekeer.

Of die Kruistheotokion (op Dinsdag- en Donderdagdaande) – Toon 4

Hy wat bo begrip uit u binneste vlees aangeneem het,
het Hom oor u ontferm en medelye met u gehad,
toe u baie bitterlik geween en geweekla het, o Alreine,
                                          2



Hy het dou op u laat drup en u as Seun toegeroep:
“Hou op ween, Moeder, want Ek het uit vrye wil gely,
en Ek sal sterf, o Maagd,
maar Ek sal opgewek word
om hulle wat u met eerbied groot maak, te verheerlik.”

Apolitikion – Toon 3

O Heilige Apostels,
bid tot die barmhartige God,
dat Hy ons siele vergewing van oortredinge sal skenk.

Die Veranderlike vir die Mettediens

Kathisma van die Heilige Apostels na die Derde Ode van die Kanon (wat nog vertaal
moet word)

Toon 1

Daar julle strale van die noëtiese Son geword het,
verhelder julle die aarde met die strale van jul woorde
en verdryf julle deur genade die duisternis van onkunde.
Verhelderd noem ons julle daarom vandag salig
tydens jul stralende gedagtenis,
o liggewende verkondigers van God.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Theotokion - Toon 4

Die Regter nader, die einde is voor die deur;
ontwaak, o my siel,
kreun en roep uit die diepte van jou hart
tot die Moeder van ons God:
Bevry my van die vreeswekkende folteringe
en wys my ‘n plek aan in die plek van rus,
o al-onbevlekte Meesteres.

Of die Kruistheotokion (op Woensdag- en Vrydagoggende) – Toon 1

Toe die Ooilam U, die Lam, tussen die boosdoeners
aan die Kruis sien hang, o Christus,
het sy met trane uitgeroep en bitterlik gejammer:
“O my allergeliefde Kind, wat is hierdie vreemde gesig?
En U het geantwoord: “O Moeder wat geen eggenoot het nie,
dit sal as die lewe van die hele wêreld erken word.”
                                         3


Sinaksarion

Op die 8ste van vandeesmaand die Gedagtenis aan die Heilige Apostels onder die
Sewentig, Herodion, Agabus, Rufus, Flegon, Asynkritus en Hermes.

Op dieselfde dag die gedagtenis aan ons Vrome Vader Celestinus, Pous van Rome.

Op dieselfde dag is die Heilige Nuwemartelaar Johannes die Skipper wat in die jaar
1669 as martelaar getuienis afgelê het, deur vuur vervolmaak.

Die heilige Pausilypos wat in vrede vervolmaak is.

Deur hul heilige gebede, o God, ontferm U oor my.

Die res van die Mettediens en die Wegsending.
