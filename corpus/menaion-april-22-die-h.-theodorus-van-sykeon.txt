                                         1


Menaion April 22 Die H. Theodorus van Sykeon

Die Veranderlike vir die Vesperdiens

By “Heer, ek het U aangeroep…” sing ons die volgende stigiere.

Toon 1

O driemaal-salige Vader Theodorus,
daar jy ‘n heilige ingewydene van die Woord geword
en deur die glans van die Gees in die deugde gestraal het,
skenk jy gawes van genesing aan ons
wat hierdie heilige gedagtenis aan jou nader en jou eer.

Omstraal met hemelse strale,
skenk jy deur Christus se krag genesinge
aan hulle wat jou met geloof daarom vra
en jou gedagtenis reggelowig vier,
o allergodsalige Vader,
bewonderenswaardige wonderdoener Theodorus.

O Goddraende Theodorus,
jy is deur die uitleef van Christus se gebooie
as bewerker van die wingerd bewys.
Daar jy op mistieke wyse die denarius van die hemelse koninkryk ontvang het,
bid jy sonder ophou vir ons wat jou eer.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Theotokion – Toon 1

O allergodsalige Jonkvrou, deur God begenadig,
albesonge Maagd wat God gebaar het,
die kragtige beskermster van sondaars,
die magtige, betroubare hulp van mishandeldes,
en toevlug van al die gelowiges.

Of die Kruistheotokion (op Dinsdag- en Donderdagaande) – Toon 1

Toe die onskuldige Maagd wat sonder saad gebaar het,
U aan die Kruis sien hang, o Christus,
het sy met geweeklag uitgeroep:
“O Seun en God,
wat is die Goddelike, onsegbare heilsbestel van U, o Woord,
waardeur U sterwelinge van die vloek bevry het!”

Apolitikion – Toon 4
                                          2


Die waarheid van jou dade het jou aan jou kudde geopenbaar as 'n reël van geloof,
'n beeld van sagmoedigheid en 'n leermeester van selfbeheersing.
Daarom het jy die hoogtes deur nederigheid bereik,
rykdom deur armoede.
O vader en hiërarg Theodorus,
doen voorbidding by Christus God,
dat ons siele gered mag word.

Die Veranderlike vir die Mettediens

Kathisma ná die Derde Ode van die Kanon (wat nog vertaal moet word)

Toon 4

Na jy op edele wyse teen die bose geeste gestry het,
o Hiërarg Theodorus,
het jy mag van die Heer ontvang
om kwale te laat verdwyn
en allerlei krankhede te genees
van hulle wat hulle immer met geloof tot jou kosbare reliekekis haas.
Ons vereer dit en loof jou altyd.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Theotokion – Toon 4

Wie sal die menigte van my onreine gedagtes
en die oorvloed van my onbetaamlike voorstellinge kan beskryf, o reine Maagd,
en wie sal die opstandigheid van my vleeslose vyande kan verhaal,
asook hul boosheid?
Maar skenk my deur u voorbidding, o Goeie,
verlossing van dit alles.

Of die Kruistheotokion (op Woensdag- en Vrydagoggende) – Toon 4

Toe sy wat U in die laaste dae in die vlees gebaar het,
U wat uit die beginlose Vader gebore is,
aan die Kruis sien hang, o Christus,
het sy uitgeroep: “Wee my! Allergeliefde Kind!
Hoe het die Hebreërvolk U vergeld?
Maar staan op en red as God die hele wêreld
uit die hand van die vernietiger.”

Kontakion – Toon 3

Soos in ‘n vurige wa het jy deur die deugde opgestyg
en jou na die hemesle woninge gehaas, o Goddraende,
‘n engel wat saam met mense lewe
en ‘n mens wat met die engele omgaan.
                                          3


Daarom is jy, Theodorus,
as heilige vat van wonders bewys.

Sinaksarion

Op die 22ste van vandeesmaand die Gedagtenis aan ons Heilige Vader Theodorus
van Sykeon, Biskop van Anastasiopolis.

Verse.        Aan sowel Theodorus as die oorskot van Theodorus
              is die groot gawe van wonderdoening deur God gegee.

              Op die 22ste het die graf die Sykeoot bedek.

Op dieselfde dag is die Heilige Martelaar Nearchos deur vuur vervolmaak.

Op dieselfde dag die gedagtenis aan die Heilige Apostel Nataniël, d.w.s Simon die
Seloot, asook die herdenking van sy kennismaking met Christus.

Deur die gebede van u Heiliges, o Christus God, ontferm u oor ons. Amen.
