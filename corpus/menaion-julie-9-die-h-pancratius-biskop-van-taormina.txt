                                           1


Menaion Julie 9 Die H. Iëromartelaar Pancratius, Biskop van Taormina

Die Veranderlike vir die Vesperdiens

By “Heer, ek het U aangeroep…” sing ons die volgende stigiere.

Toon 2

Toe die fondament van die Dissipels,
die hele wêreld deurtrek en dit versterk het,
het hy jou as edelsteen ontdek, o salige Vader,
en jou as grondslag van die Kerk neergelê,
jy wat die afgode se suile en tempels omvergewerp het
deur die Goddelike mag van die Woord
Wie se behae dit was om in die vlees met mense te verkeer.

Deur ‘n woord, o Martelaar Pancratius,
het jy die skadelike geeste van die bose op die vlug laat slaan,
en deur die genade van die Gees die menigtes geestelik vervolmaak,
deur die bedding van hul harte om te dolwe,
en die Goddelike saad daarin neer te lê,
wat jy toe aan die hemelse Landbouer opgedra het,
terwyl jy bid vir hulle wat jou met geloof prys.

Met geestelike fakkelseine het jy die Weste ‘n Ooste gemaak
wat die son van Godskennis bring,
wat bo die begrip uit ‘n Maagde vir ons opgekom het,
en ná jy in ‘n worstelstryd ondergegaan het, Vader Pancratius,
het jy tot die aandlose Lig opgegaan,
waar daar nie meer spieëls is nie,
en het jy die skoonheid aanskou waarna jy verlang het,
van Hom wat jou stryd bepaal het.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Theotokion – Toon 2

U beskerm almal
wat hul toevlug met geloof
tot u magtige hand neem, o Goeie;
want ons sondaars,
wat onder baie foute gebuk gaan,
het geen ander voortdurende voorbidder as u by God
in gevare en beproewinge, Moeder van die allerhoogste God.
Daarom val ons voor u neer:
“Verlos u dienaars van alle rampspoed.”

Of die Kruistheotokion (op Dinsdag- en Donderdagaande) – Toon 2

Toe u die Skepper van die heelal sien, o Alonbevlekte,
                                         2


ná Hy baie mishandeling verduur het en op die Kruis verhef is,
het u gekreun en gesê:
“O hoogbesonge Heer, my Seun en God,
hoe verduur U die oneer in die vlees
in u wil om u skepsel te eer?
Eer aan u groot goedhartigheid en selfvernedering, o Mensliewende.”

Apolitikion – Toon 4

Jy het die Apostels se lewenswyse deelagtig geword
en 'n opvolger van hulle trone geword, o God-geïnspireerde;
jy het die manier van doen gevind
wat toegang gee tot die hoogtes van kontemplasie.
Daarom sny jy die woord van die waarheid reg aan,
en het jy in die geloof die stryd ten bloede gestry.
O Hiëromartelaar Pancratius,
bid tot Christus ons God
dat ons siele gered mag word.

Die Veranderlike vir die Mettediens

Kathisma ná die Derde Ode van die Kanon (wat nog vertaal moet word)

Toon 4

Jy het jou as kampvegter van reggelowigheid bewys,
o Heilige segetekendraer, Pancratius,
en saam met die liggaamlose Magte
staan jy nou in die hemele by die Heer
en bid jy dat ons gered mag word.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Theotokion – Toon 4

Waar ons ons ons toevlug tot u beskutting neem,
o onbevlekte Maagd,
aanvaar ons gebed en hou nie op om tot u Seun te bid nie
dat u dienaars gered mag word.

Of die Kruistheotokion (op Woensdag- en Vrydagoggende) - Toon 4

Toe u u Seun en Heer aan die Kruis vasgeslaan sien,
het u moederlik geweekla en jammerend uitgeroep:
“Wee my! Hoe ly U, my allergeliefde Seun?”

Sinaksarion

Op die 9de van vandeesmaand, die Gedagtenis aan die Heilige Hiëromartelaar
Pancratius, biskop van Taormina.
                                           3


Verse.       Deur hom as fondament neer te lê,
             het Pancratius ‘n huis uit die stene van sy stryd opgerig.

             Op die 9de het Pancratius die huis van die Almagtige gesien.

Die Heilige Martelare Andreas en Probus word deur vuur vervolmaak.

Deur hul heilige gebede, o God, ontferm U oor ons. Amen.

Eksapostilarion – Toon 3

O Martelaar Pancratius,
Petrus die rots van geloof,
het jou as ‘n sterk grondslag en fondament van die Kerk gevestig.
Bewaar saam met hom jou kudde, Vader,
onaangeraak deur die nageslag van Hagar.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Theotokion – Toon 3

Almal van ons, die gelowiges,
wat saam met Hom gekruisig is,
werp ons nou op u as enige tussenganger by u Seun en God.
Hou daarom nie op nie, o Moeder van God,
om te bid vir hulle wat u met geloof besing.

Vir die Apostiga van die Lofpsalms die Stigiere uit die Oktoig.

Die res van die Mettediens en Wegsending.
