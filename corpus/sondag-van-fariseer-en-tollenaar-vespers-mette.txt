                                         1


Triodion: Die Veranderlike vir die Vesperdiens en Mette vir die Sondag van
die Fariseër en die Tollenaar.

Vespers: Sondag van die Fariseër en Tollenaar

Na Heer, ek het U aangeroep in die Toon van die Week gesing is, word 7 stigiere
van die Opstanding in dieselfde Toon gesing, en daarna die volgende twee
stigiere, waarvan die eerste herhaal word, om saam 10 stigiere te maak.

Toon 1

Broeders, laat ons nie bid soos die Fariseër nie,
want wie homself verhef sal verneder word.
Maar laat ons ons voor God verneder,
en terwyl ons vas soos die Tollenaar roep:
God, reinig ons sondaars.

Die Fariseër, wat deur hoogmoed oorwin is,
en die Tollenaar, wat deur berou neergebuig was,
het na U gekom, wat alleen die Meester is.
Hy wat gespog het, is beroof van die goeie,
maar hy wat geswyg het, is die gawes waardig geag.
Bevestig deur hierdie sugtinge ook my, o Christus God,
as die Mensliewende.


Na Eer aan die Vader en aan die Seun en aan die Heilige Gees.

Toon 8

Almagtige Here,
ek weet waartoe trane in staat is:
dit het Hiskía van die poorte van die dood teruggeneem;
dit het die sondares bevry van haar jarelange mistappe;
en dit het die Tollenaar bo die Fariseër geregverdig.
Reken my by hulle, so bid ek U,
en ontferm U oor my.

Dan die Theotokion (Dogmatikon) in die Toon van die Week, gevolg deur O Blye
Lig…en die Prokimenon van die Dag, Die Here is koning…

Indien die Litie/Artoklasia gevier word, word die stigiere van die Heilige aan wie
die Kerk toegewy is, gesing.

Apostiga: die stigiere van die Opstanding in die Toon van die Week.
                                         2


Na "Eer aan die Vader…":

Toon 5

Daar my oë swaar gemaak is vanweë my sondes,
kan ek nie kyk en die lug van die hemel aanskou nie.
Maar neem my aan wanneer ek berou het soos die Tollenaar, o Ver-los-ser, en
ontferm U oor my.

Nou en altyd en tot in ewigheid. Amen.

Theotokion

Toon 5

U is tempel en poort,
paleis en troon van die Koning, al-geëerde Maagd.
Deur u het Christus, my Verlosser en Heer, verskyn
aan hulle wat in die duisternis gesit het;
want Hy is die Son van Geregtigheid
wat hulle wil verlig wat Hy met sy eie hand na sy beeld geskep het.
Daar u, o algepresene, dus ‘n moeder se vrymoedigheid teenoor Hom het,
bid sonder ophou dat ons siele verlos mag word.

Apolitikion van die Opstanding in die Toon van die Week (en van die Heilige van
die Dag) en die gepaardgaande Theotokion.

Die Mette vir die Sondag van die Fariseër en Tollenaar

Na die Ses Psalms en die Vredeslitanie sing ons Die Here is God in die Toon
van die Week gevolg deur die Opstandingsapolitikion ens. soos tydens die
Vesperdiens, gevolg deur die Klein Litanie en die Kathismata in die Toon van die
Week, en daarna die Evlogitaria/Lofprysinge van die Opstanding, nog ‘n Klein
Litanie, die Hipakoï en die Anavathmi in die Toon van die Week.

Daarna volg die Oggendevangelie, Nou dat ons die Opstanding van Christus
aanskou het…, Psalm 50 en daarna:

Toon 8

Eer aan die Vader en aan die Seun en aan die Heilige Gees.

Open vir my die deure van bekering, o Leweskenker,
want my siel gaan vroeg na u heilige Tempel,
geklee in die tempel van my liggaam wat heeltemal bevlek is.
Maar daar U medelydend is,
                                         3


reinig my deur u deernisvolle barmhartigheid.

Nou en altyd en tot in ewigheid. Amen.

Lei my op die weë van verlossing, o Theotokos,
want ek het my siel met skandelike sondes bevuil
en my lewe met traagheid verkwis.
Maar deur u gebede
Reinig my van alle onreinheid.

Toon 6

Ontferm U oor my, o God, volgens u groot barmhartigheid
en wis volgens die oorvloed van u medelye my oortreding uit.

As ek, ellendige, dink aan die menigte van my aaklige dade,
sidder ek vir die vreeswekkende oordeelsdag.
Maar met vertroue op u ontfermende mededoë
roep ek soos Dawid tot U:
Ontferm U oor my, o God,
volgens u groot barmhartigheid.

Kanon – Toon 6

Eerste Ode
Irmos

Terwyl hulle die dieptes te voet
oorgesteek het asof dit droë grond was,
het Israel toegekyk hoe die vervolgende Farao verdrink
en hardop geroep:
Laat ons 'n oorwinnigslied vir God sing.

Derde Ode
Irmos

Niemand is heilig buiten U, o Heer my God;
Wat die horing van u getroues verhef het, o Goeie,
en hulle gevestig het
op die rots van belydenis van U

Kathisma – Toon 4

Nederigheid het die Tollenaar verhef
toe hy hom geskaam en getreur het oor sy bose dade
en “Wees genadig” tot die Skepper uitgeroep het;
                                          4


maar selfverheffing het die ellendige Fariseër tot ‘n val gebring,
toe hy groot gepraat het.
Laat ons die goeie navolg, en ons van die kwade onthou.

Eer aan die Vader en aan die Seun en aan die Heilige Gees.

Nederigheid het van ouds die Tollenaar verhef en hom regverdig
toe hy met ‘n weeklag uitgeroep het: “Wees genadig.”
Laat ons hom navolg,
almal wat in die diepte van die bose verval het,
en laat ons uit die diepte van ons harte tot die Heiland uitroep:
“Ons het gesondig, wees genadig, enig Mensliewende.”

Nou en altyd en tot in ewigheid. Amen.

Theotokion – Toon 1

Wees gou om ons smekinge aan te neem, o Meesteres,
en bring dit na u Seun en God, o Albesonge Koningin.
Beëindig die moeilike omstandighede van hulle wat hulle na u haas,
verbrysel die listige werktuie en werp die vermetelheid neer
van die goddeloses wat die wapen teen u dienaars opneem.

Vierde Ode
Irmos

Die Kerk sing op Godpassende wyse:
Christus is my sterkte, my God en Heer!
En sy verhef haar stem
in 'n suiwere gees
en vier fees in die Here.

Vyfde Ode
Irmos

Verlig, met Goddelike Lig, o Goeie,
die siele van hulle wat U vroeg met liefde soek,
smeek ek U, o Woord van God,
sodat hulle mag weet dat U die ware God is
wat hulle uit die donker van oortredinge terugroep.

Sesde Ode
Irmos

Terwyl ek die see van die lewe, gadeslaan,
waar dit deur die vloedgolf van versoekinge dein,
                                        5


haas ek my na u kalm hawe en roep ek tot U:
Trek my lewe op uit die bederf,
U wat groot van barmhartigheid is.

Kontakion - Toon 4

Laat ons die hoogmoedige gepraat van die Fariseër ontvlug
en die nederigheid van die Tollenaar leer
terwyl ons met sugtinge tot die Verlosser roep:
Wees ons genadig, o enig versoenlike.

Tweede Kontakion - Toon 3

Laat ons, sondaars, aan die Here opdra
die sugte van die Tollenaar
en voor Hom neerval,
want Hy is ons Mees-ter.
Dit is sy wil dat alle mense verlos word
en skenk Hy vergifnis aan almal wat boete doen.
Want ter wille van ons het Hy vlees ge-word, terwyl Hy God is:sonder begin, net
soos die Vader.

Ikos

Broeders, laat ons onself almal verneder,
laat ons die gewete met sugtinge en weeklagte slaan,
sodat ons, die gelowiges,
eendag in die ewige oordeel as onskuldiges daar mag staan,
daar ons vergifnis verkry het;
want daar is waarlik die kwytskelding.
Laat ons nou smeek dat ons dit mag aanskou.
Daar is geen pyn, smart en diepe sugtinge nie,
in die wonderbare Eden waarvan Christus die Skepper is,
daar Hy God is, beginloos saam met die Vader.

Sinaksarion van die Menaion en daarna van die Sondag van die Fariseer en
Tollenaar

Op dieselfde dag gedenk ons die gelykenis van die Tollenaar en die Fariseër uit
die Heilige Evangelie van die Evangelis Lukas (18:10-14)

Verse

Bly ver van die Heiligdom, wanneer jy soos die Fariseër is,
want Christus is daarbinne, vir Wie die nederige aanneemlik is.

Ander verse vir die Triodion
                                         6



O Skepper van die hemelse en die aardse dinge,
aanvaar die Driemaal-heilige Lied van die Engele,
en die Triodion van mense.

Deur die gebede van al u Heiliges wat groot dade verrig het, o Christus ons God,
ontferm U or ons en red ons. Amen.

Sewende Ode
Irmos

'n Engel het die vuuroond vir die Jongelinge met dou benat,
maar die gebod van God het die Chaldeërs met vuur verteer
en die tiran oorreed om uit te roep:
“Geseënd is U, o God, van ons Vaders.”

Ons loof, prys en aanbid, die Here, en besing en verhef Hom tot in ewigheid.

Agste Ode
Irmos

U het uit die vlam dou op die Heiliges uitgestort
en met water die offer van die regverdige verteer;
want U, Christus, doen alles deur slegs u wil alleen:
Ons verhef U tot in alle ewig-heid.

Diaken        Ons vereer die Theotokos en Moeder van die Lig met liedere en
              verheerlik haar.

Die diaken* bewierook die heiligdom, ikonostasis, naaf en Volk.

Die Magnificat

My siel maak die Here groot…ens.

Negende Ode
Irmos

Dit is onmoontlik vir mense om God te aanskou,
Wie die Engeleskare nie durf aankyk nie,
maar deur u, o Alreine, het die Woord vlees geword
en is Hy deur sterwelinge gesien.
Saam met die hemelse rangordes verheerlik ons Hom
en noem u geseënd.

Die Klein Litanie
                                         7



Heilig is die Here ons God. (drie maal)
Verhef die Here ons God, want heilg is Hy.

Die Ekapostilarion van die Opstanding

Eksapostilarion van die Fariseër en Tollenaar - Toon 2

Eer aan die Vader en aan die Seun en aan die Heilige Gees.

Laat ons die allerbose grootpratery van die Fariseër ontvlug
en die alleredele nederigheid van die Tollenaar leer,
sodat ons verhef mag word, wanneer ons saam met hom roep:
“Reinig u dienaars, o Christus ons Verlosser,
wat uit ‘n Maagd gebore is,
uit vrye wil die Kruis verduur, en die wêreld deur u Goddelike mag opgewek het.”

Nou en altyd en tot in ewigheid. Amen.

Theotokion – Toon 2

Die Formeerder van die Skepping en God van almal
het sterflike vlees uit u onbevlekte skoot aangeneem,
o albesonge Theotokos,
en my bedorwe natuur heeltemal herskep,
deur dit ná die geboorte soos voor die geboorte te laat.
Daarom prys ons almal u met geloof
en roep ons uit: “Verheug u, roem van die wêreld.”

Lofpsalms: 4 stigiere van die Opstanding in die toon van die week en dan die
volgende vier stigiere:

Toon 1

Vers. Loof Hom met tamboeryn en koordans, loof Hom met snarespel en fluit.

Broeders, laat ons nie bid soos die Fariseër nie,
want wie homself verhef sal verneder word.
Maar laat ons ons voor God verneder,
en terwyl ons vas soos die Tollenaar roep:
God, reinig ons sondaars.

Vers. Loof Hom met welluidende simbale, loof Hom met simbale van blydskap.
      Laat alles wat asem het die Here loof.

Die Fariseër, wat deur hoogmoed oorwin is,
                                         8


en die Tollenaar, wat deur berou neergebuig was,
het na U gekom, wat alleen die Meester is.
Hy wat gespog het, is beroof van die goeie,
maar hy wat geswyg het, is die gawes waardig geag.
Bevestig deur hierdie sugtinge ook my, o Christus God,
as die Mensliewende.

Vers: Ek sal U loof, Here, met my hele hart; ek sal al u wonders vertel.

Toon 3

Aanskou die verskil tussen die Tollenaar en die Fariseër, o my siel:
haat die een se hoogmoedige stem,
maar volg die ootmoedige gebed van die ander na,
en roep uit:
“O God, reinig my sondaar en ontferm U oor my.”

Vers: Staan op, Here God; hef u hand op; vergeet u behoeftiges nie vir altyd nie!

Toon 3

O Gelowiges, laat ons die hoogdrawende stem van die Fariseër haat,
En die ootmoedige gebed van die Tollenaar navolg,
deur nie ‘n hoë dunk van onsself te hê nie,
maar ons te verneder,
en laat ons in ootmoed uitroep:
“O God, reinig ons van ons sondes.”

Eer aan die Vader en aan die Seun en aan die Heilige Gees.

Toon 8

O Here, U het die Fariseër veroordeel
wat hom geregverdig het deur oor sy dade te spog,
en U het die Tollenaar geregverdig,
wat sy hartstogte in bedwang gehou het
en met sugtinge om versoening gepleit het.
Want U laat nie aanmatigende gedagtes by U toe nie,
en U verag nie verbryselde harte nie.
Daarom val ook ons voor U neer,
wat in nederigheid vir ons gely het:
“Skenk ons vergifnis en u groot barmhartigheid.”

Nou en altyd en tot in ewigheid. Amen.


Theotokion
                                      9



Hooggeseënd is U, o Maagd Theotokos,
want deur Hom wat uit u vlees aangeneem het
is die Doderyk gevange geneem,
Adam teruggeroep, die vloek gedood,
Eva bevry, die dood doodgemaak,
en ons lewend gemaak.
Daarom roep ons met lofgesange:
Lofwaardig is U, Christus ons God,
wat dit so gewil het.
Eer aan U.

Die Groot Doksologie, en wat daarop volg.
