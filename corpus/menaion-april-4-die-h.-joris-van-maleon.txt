                                          1


Menaion April 4 Ons H. Vader Joris van Maleon
Die Veranderlike vir die Vesperdiens


Toon 2       (Ὅτε ἐκ τοῦ ξύλου σε)
Volkome en vurig aan Hom toegewy, o Vader,
is jy met met jou hele siel met die alsiende God verenig,
en het jy die heilige vrugte van die Gees verbou,
naamlik stilte, selfbeheersing, liefde,
hoop, lankmoedigheid en sagmoedigheid
en op verhewe wyse het jy, o Vader,
geloof en goedheid as die weg
vir die reis na bowe aangedui.

Daar die genade van die Gees gewoon het in jou,
wat so baie rein en sagmoedig was,
het dit jou met alle vorme van deug getooi
en jou met allerlei genadegawes laat skyn, o Vader.
Daarom is jy in ooreenstemming met jou naam
as landbouer van Christus bewys
en het jy verstandig die vore van jou verstand bewerk,
o bewonderenswaardige Joris.

Vreugdevol vanweë jou hoop op die toekomende goeie dinge,
het jy meer geredelik jou smarte verduur, o alwyse Vader,
en jou vurig uitgestrek na wat voorlê,
terwyl jy wat agter is vergeet,
totdat jy jou salige einde bereik het,
en vervul met die werke van die deugde
het jy, Heilige Joris, die Goddelike saligheid bekom.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.
Theotokion – Toon 2        (Ὅτε ἐκ τοῦ ξύλου σε)
Verheug u, waaragtige troon van God en setel van die Koning;
verheug u, ark van die lewe;
verheug u, onuitputlike bron van heiliging,
salfhouer van die Gees en vreugde van die Paradys;
verheug u, mistieke behae van siele;
verheug u, vreugde van die Heiliges,
verheug u, blydskap van almal wat hul tot u haas, o bruid van God.

Of die Kruistheotokion (op Dinsdag- en Donderdagaande)
Toon 2       (Ὅτε ἐκ τοῦ ξύλου σε)
Terwyl sy met weeklagte op haar bors slaan
en met bitter trane haar gesig besprinkel,
                                           2


het die onskuldige Ooilam na die Kruishout gestaar,
haar hande uitgestrek en uitgeroep:
O my Seun, waarheen sal ek nou gaan?
Wie sal ek my Seun noem?
O wee! Hoe is ek alleen agtergelaat, my Kind!
Hoe is my lig verduister!
O my binneste, skeur oop en word verflenterd!

Apolitikion – Toon 8
Met die strome van jou trane het jy die onvrugbare woestyn bewerk,
en deur jou sugte uit die diepte het jy jou arbeid honderdvoudig vrug laat dra.
So het jy, ons Heilige Vader Joris, 'n ster geword
wat die wêreld deur jou wonders verlig.
Bid tot Christus ons God dat ons siele gered mag word.

Die Veranderlike vir die Mettediens

Kathisma ná die Derde Ode van die Kanon (wat nog vertaal moet word)

Toon 3       (Τὴν ὡραιότητα)
Jy het na die allerskone Christus verlang,
die hartstogte van die liggaam gehaat
en soos ‘n engel op aarde gelewe, o Joris.
Daarom vier ons jou heilige ontslaping
en omhels ons jou reliekekis, o Vader,
waaruit jy vir ons wat jou met liefde eer,
genesinge laat opwel.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.
Theotokion – Toon 3        (Τὴν ὡραιότητα)
Die hemelse dinge het hulle met vrees verheug
en die aardse hulle met liefde verbly,
toe die vleklose stem tot u gekom het, o Theotokos.
Want dit het een fees vir beide geword,
toe dit die eersgeskapene uit die dood verlos het.
Daarom roep ons saam die Engel:
Verheug u, Begenadigde.

Of die Kruistheotokion (op Woensdag- en Vrydagoggende)

Toon 3       (Τὴν ὡραιότητα)
Toe u reine Moeder wat geen ervaring van die huwelik het nie
U dood aan die Kruis sien hang, o Christus,
het sy moederlik geween en gesê:
“Hoe het die wettelose en ondankbare gepeupel van die Hebreërs
wat u vele groot gawes geniet het, U vergeld, o Barmhartige?
                                          3


Ek besing u Goddelike selfvernedering.”
Sinaksarion
Op die 4de van vandeesmaand die Gedagtenis aan ons Heilige Vader Joris van
Maleon.
Verse.        Joris het sy siel met graagte gegee
              vir die Verbouer en Planter van siele en liggame.

              Op die 4de het Joris na die ruime hemel heengegaan.
Op dieselfde dag die Gedagtenis aan die Heilige Martelare Theodoulos en
Agathopus.
Op dieselfde dag die Gedagtenis aan die Heilige Martelares Fewroetha, haar
diensmeisie en haar gevolg.
Op dieselfde dag die Gedagtenis aan ons Heilige Vader Publius
Op dieselfde dag die Gedagtenis aan ons Heilige vader Plato, Ab van die klooster
van Stoudion.
Op dieselfde dag is die drie Heiliges, Theonas, Simeon en Ferwinos, in vrede
vervolmaak.

Op dieselfde dag die Gedagtenis aan ons Heilige Vader Zosimas wat die Heilige
Maria die Egiptenaar begrawe het.
Op dieselfde dag die Heilige Theonas, wat, ná hy in die klooster van die Pantokrator
askese beoefen en later biskop van Tessalonika geword het, in vrede vervolmaak is.

Deur hul heilige gebede, o God, ontferm U oor ons en red ons. Amen.
Die res van die Mettediens en die Wegsending.
