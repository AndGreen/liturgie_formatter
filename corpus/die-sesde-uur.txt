                                       1


Die Sesde Uur (buite die Lydenstyd)

Priester    Geseënd is ons God, immer, nou en altyd en tot in ewigheid.

Leser       Amen.

Priester    Eer aan U, ons God, eer aan U.

            Hemelse Koning, Trooster, Gees van die Waarheid,
            alomteenwoordig en met Wie alles vervul is,
            Skatkis van die goeie en Gewer van lewe,
            kom woon in ons,
            suiwer ons van alle onreinheid,
            en red ons siele, o Goeie.

Leser       Heilige God, Heilige Magtige, Heilige Onsterflike, ontferm U
            oor ons. (drie maal)

            Eer aan die Vader en aan die Seun en aan die Heilige Gees,
            nou en altyd en tot in ewigheid. Amen.

            Alheilige Drie-eenheid, ontferm U oor ons.
            Here, reinig ons van ons sondes.
            Meester, vergeef ons ons oortredinge.
            Heilige, besoek en genees ons swakhede,
            om u Naams ontwil.

            Here, ontferm U. Here, ontferm U. Here, ontferm U.

            Eer aan die Vader en aan die Seun en aan die Heilige Gees,
            nou en altyd en tot in ewigheid. Amen.

            Onse Vader, wat in die hemele is,
            laat u naam geheilig word.
            Laat u koninkryk kom.
            Laat u wil geskied
            soos in die hemel net so ook op die aarde.
            Gee ons vandag ons daaglikse brood
            en vergeef ons ons skulde
            soos ons ook ons skuldenaars vergewe
            en lei ons nie in versoeking nie
            maar verlos ons van die bose.

Priester    Want aan U behoort die Koninkryk en die krag en die
            heerlikheid, aan die Vader en die Seun en die Heilige Gees,
            nou en altyd en tot in ewigheid.

Leser:      Amen.
            Here, ontferm U. (twaalf maal)
                                           2


             Eer aan die Vader en aan die Seun en aan die Heilige Gees,
             nou en altyd en tot in ewigheid. Amen.

             Kom, laat ons aanbid en neerval voor God, ons Koning.
             Kom, laat ons aanbid en neerval voor Christus God, ons Koning.
             Kom, laat ons aanbid en neerval voor Christus self, ons Koning en
             God.
                                   Psalm 53

O God, verlos my deur u Naam, en doen aan my reg deur u mag!

O God, hoor my gebed, luister na die woorde van my mond!

Want vreemdelinge het teen my opgestaan, en magtiges het my siel gesoek, en
hulle het God nie voor hulle gestel nie.
Want kyk, God help my, en die Here is die helper van my siel.

Hy sal die kwade laat terugkeer na my vyand; vernietig hulle in u waarheid.

Vrywillig sal ek aan U offer; ek sal u Naam loof, Here, want dié is goed.

Want uit alle benoudheid het U my gered, en my oog het op my vyande neergesien.

                                      Psalm 54

Hoor my gebed, o God, en veronagsaam nie my smeking nie.

Luister na my en verhoor my, ek is bedroef in my bepeinsing en is verward

weens die stem van die vyand en weens die verdrukking van die sondaar, want hulle
het onreg teen my gewend en was met woede toornig teenoor my.

My hart is verward in my en die vrees vir die dood het.my toegeval.

Vrees en bewing het oor my gekom, en duisternis het my bedek.

En ek het gesê: Wie sal my vlerke gee soos van ‘n duif, en ek sal wegvleg en rus
vind?

Kyk, ek het ver gevlug en in die woestyn oornag.

Ek het op God gewag wat my red van kleinmoedigheid en die storm.

Verdelg en verdeel hul tonge, Here, want ek het wetteloosheid en redetwis in die
stad gesien.

Dag en nag sal dit dit omsingel op sy mure, en wetteloosheid en moeite is
daarbinne, en onreg.

En woekerwins en bedrog het nie van sy strate gewyk nie.
                                           3



Want as die vyand my gesmaad het, sou ek dit verduur het, en as hy wat my haat
teenoor my groot gepraat het, sou ek my van hom verberg het,

Maar dit was jy, ‘n man met dieselfde gesindheid, my voorganger en my kennis,
wat deur ons samesyn die ete vir my soet gemaak het; in die huis van God het ons
in eensgesindheid gewandel.

Laat die dood oor hulle kom en laat hulle lewendig in die doderyk neerdaal, want
booshied is in hul wonings, in hul midde.

Ek het God aangeroep en die Here het my verhoor.

Saans en smôrens en smiddae sal ek verklaar en vertel, en Hy sal my stem hoor.

Hy sal my siel in vrede verlos van hulle wat tot my nader, want in menigtes was hulle
by my.

God sal hoor en Hy wat voor alle ewigheid is, sal hulle verneder. Want vir hulle is
daar geen losprys nie, omdat hulle God nie gevrees het nie.

Hy het sy hand uitgesteek toe Hy hulle vergeld het. Hulle het sy verbond ontheilig.

Hulle was verdeeld vanweë die toorn van sy aangesig, en hul hart het nadergekom.
Sy woorde was sagter as olie, maar hulle is pyle.

Werp jou sorg op die Here, en Hy sal jou onderhou. Hy sal die regverdige in der
ewigheid nie laat wankel nie.

Maar U, o God, sal hulle wegvoer na ‘n put van verderf. Manne van bloed en bedrog
sal hul dae nie tot op die helfte bring nie; maar ek sal op U vertrou, Here.
 .
                                         Psalm 90

Hy wat in die hulp van die Allerhoogste woon, sal onder die beskutting van die God
van die hemel vernag.

Hy sal tot die Here sê: U is my helper en my toevlug; my God, op Hom sal ek my
hoop stel.

Want Hy sal jou red uit die strik van die jagters, en van die verwarrende woord.
Hy sal jou dek met sy skouers, en onder sy vleuels sal jy hoop hê; sy waarheid sal
jou met ‘n skild omring.

Jy sal nie vrees vir die skrik van die nag, vir die pyl wat bedags vlieg nie,
vir die ding wat in die donker wandel, vir die ongeluk en die bose gees van die
middaguur nie.

‘n Duisend sal aan jou sy val en tienduisend aan jou regterhand — na jou sal dit nie
aankom nie.
                                            4


Net met jou oë sal jy dit aanskou en die vergelding van die sondaars sien.
Want U, Here, is my hoop. Die Allerhoogste het jy jou beskutting gemaak.

Geen onheil sal jou nader en geen plaag naby jou tent kom nie; want Hy sal sy
engele aangaande jou bevel gee om jou te bewaar op al jou weë.

Hulle sal jou op die hande dra, sodat jy jou voet teen geen klip stamp nie.

Op die adder en die basilisk sal jy trap, en die leeu en die slang sal jy vertrap.

Want hy het sy hoop op My gestel, en Ek sal hom red; Ek sal hom beskut, omdat hy
my Naam ken.

Hy sal My aanroep, en Ek sal hom verhoor; in die verdukking is Ek by hom; en Ek
sal hom uitred en hom verheerlik.

Met lengte van dae sal Ek hom versadig, en Ek sal hom my heil laat sien.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Halleluja, Halleluja, Halleluja. Eer aan U, o God.
Halleluja, Halleluja, Halleluja. Eer aan U, o God.
Halleluja, Halleluja, Halleluja. Eer aan U, o God.

Here, ontferm U. Here, ontferm U. Here, ontferm U.

Hier sê ons die eerste Apolitikion van die Dag, as daar twee is.

Eer aan die Vader en aan die Seun en aan die Heilige Gees.

Hier sê ons die Apolitikion van die Dag as daar net een is, of die tweede as daar
twee is.

Nou en altyd en tot in ewigheid. Amen.

Theotokion

Omdat ons geen vrymoedigheid het vanweë ons baie sondes nie,
smeek Hom wat uit u gebore is, o Maagd Theotokos.
Want die gebed van ‘n Moeder dra krag
waar dit by die goedgesindheid van die Meester kom.
Veronagsaam nie die smeekbedes van sondaars nie, o aleerbiedwaardige,
want barmhartig en in staat om te red
is Hy wat Hom verwerdig het om in die vlees vir ons te ly.

Laat u deernis spoedig oor ons kom, Here, want ons het baie arm geword. Help ons,
o God, ons Verlosser, om die heerlikheid van u Naams ontwil. Here, red ons en
reinig ons van ons sondes, om u Naams ontwil.
                                          5


Heilige God, Heilige Magtige, Heilige Onsterflike, ontferm U oor ons. (drie maal)

Eer aan die Vader en aan die Seun en aan die Heilige Gees, nou en altyd en tot
in ewigheid. Amen.

Alheilige Drie-eenheid, ontferm U oor ons.
Here, reinig ons van ons sondes.
Meester, vergeef ons ons oortredinge.
Heilige, besoek en genees ons swakhede,
om u Naams ontwil.

Here, ontferm U. Here, ontferm U. Here, ontferm U.

Eer aan die Vader en aan die Seun en aan die Heilige Gees,
nou en altyd en tot in ewigheid. Amen.

Onse Vader, wat in die hemele is,
laat u naam geheilig word.
Laat u koninkryk kom.
Laat u wil geskied
soos in die hemel net so ook op die aarde.
Gee ons vandag ons daaglikse brood
en vergeef ons ons skulde
soos ons ook ons skuldenaars vergewe
en lei ons nie in versoeking nie
maar verlos ons van die bose.

Priester     Want aan U behoort die Koninkryk en die krag en die
             heerlikheid, aan die Vader en die Seun en die Heilige Gees,
             nou en altyd en tot in ewigheid.

Leser        Amen.

En hy sê die Kontakion van die Fees of van die Heilige van die Dag. As daar
twee Kontakia is, sê hy die Kontakion want na die Derde Ode tydens Mette gesê is.

Dan:         Here, ontferm U. (40x)

                              Die Gebed van alle tye

U wat te alle tye en elke uur in die hemel en op aarde aanbid en verheerlik word,
Christus God, lankmoedig, groot van barmhartigheid en ryk aan mededoë, wat die
regverdiges liefhet en U oor die sondaars ontferm, wat almal roep tot die heil deur
die belofte van die komende goeie dinge. Here, aanvaar U self in hierdie uur ons
versoeke, en rig ons lewens na u gebooie. Heilig ons siele, suiwer ons liggame,
maak ons gedagtes reg, reinig ons oorweginge, en bevry ons van alle verdrukking,
kwaad en nood.
Omring ons deur u heilige engele sodat ons, beskerm en gelei deur hulle leër, mag
kom tot die eenheid van die geloof en die kennis van u ontoeganklike heerlikheid,
want U word geloof tot in ewigheid. Amen.
                                          6



Here, ontferm U. Here, ontferm U. Here, ontferm U.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Eerbiedwaardiger as die Gerubim,
en onvergelyklik glorieryker as die Serafim,
het u ongeskonde God die Woord gebaar.
Ware Theotokos, ons verheerlik u.

In die Naam van die Here, seën, vader

Priester     Mag God Hom oor ons ontferm en ons seën. Mag Hy sy
             aangesig oor ons laat skyn en ons barmhartig wees.

                        Die gebed van die Heilige Basilios

             O God en Here van die Magte, Skepper van die hele skepping, wat
             deur die innige medelye van u onvergelyklike barmhartigheid u
             eniggebore Seun, ons Here Jesus Christus, neer laat daal het vir die
             verlossing van ons geslag, en deur sy Kosbare Kruis die skuldbrief
             van ons sondes opgeskeur en daardeur oor die owerhede en magte
             van die duisternis getriomfeer het. Aanvaar U self, mensliewende
             Meester, hierdie dank- en smeekgebede van u dienaars, en verlos ons
             van alle vernietigende, duister oortredings en van alle sigbare en
             onsigbare vyande wat ons kwaad wil aandoen. Spyker ons vlees vas
             aan die vrees vir U en neig nie ons harte tot bose woorde of gedagtes
             nie, maar wond ons siele met die liefde vir U, sodat ons altyd na U
             mag opsien en deur u lig gelei, U, die ontoeganklike en ewige lig, mag
             aanskou en tot U die lof en dank omhoog mag stuur, U, die beginlose
             Vader, soos ook tot u eniggebore Seun en u Alheilige, goeie en
             lewendmakende Gees, nou en altyd en tot in ewigheid. Amen.

Leser        Eer aan die Vader en aan die Seun en aan die Heilige
             Gees, nou en altyd en tot in ewigheid.

             Here, onterm U. (3x) Seën, vader.

Priester     Mag Christus ons ware God, deur die gebede van sy al-onbevlekte, al-
             onskuldige heilige Moeder, van die heilige, glorieryke en alomgeëerde
             Apostels, en van al die heiliges, Hom oor ons ontferm en ons red, want
             Hy is goed en mensliewend.

             Deur die gebede van ons heilige vaders, Here Jesus Christus ons God,
             ontferm U oor ons red ons.

Leser        Amen.
7
