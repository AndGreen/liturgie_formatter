                                       1


Vespers vir Sondag op Saterdagaand - Toon 1

v.1   Lei my siel uit die gevangenis om u Naam in erkentenis te bely.

Aanvaar ons aandgebede, o Heilige Here,
en skenk ons die vergewing van sondes,
want U alleen het die Opstanding aan die wêreld getoon.

v.2   Die regverdiges sal op my wag totdat U my beloon.

Gaan om Sion, o volke, en omsluit haar,
en gee eer in haar aan Hom wat opgestaan het uit die dode,
want Hy is ons God,
wat ons verlos het van ons ongeregtighede.


v.3   Uit die dieptes het ek U aangeroep, Here. Here, hoor my stem.

Kom, o volke,
laat ons Christus besing en aanbid,
terwyl ons sy Opstanding uit die dode verheerlik,
want Hy is ons God,
wat die wêreld verlos het van die dwaling van die vyand.

v.4   Laat u ore let op die stem van my smeking.

 Verheug julle, o hemele,
blaas die basuine, o grondveste van die aarde,
roep uit van vreugde, o heuwels,
want kyk, Immanuel het ons son-des aan die Kruis vas-ge-slaan;
Hy wat die lewe gee, het die dood gedood en Adam opgewek
as die Mensliewende.

v.5   As U, Here, ongeregtighede in gedagte hou, Here, wie sal bestaan?
      Want by U is daar versoening.

Laat ons Hom loof wat in die vlees
vrywillig om ons ontwil gekruisig is, gely het en begrawe is
en opgestaan het uit die dood,
en laat ons sê:
Bevestig, o Christus,
u Kerk in die Ortodoksie,
en maak ons lewe vreedsaam,
want U is goed en menslie wend.

v.6   Om u Naams ontwil het ek op U gewag, Here; my siel het gewag op u
      woord, my siel het gehoop op die Here.

Waar ons staan by u graf wat die lewe ontvang het,
bied ons, die onwaardiges, 'n loflied aan u onsegbare goedhartigheid,
                                      2


Christus ons God.
Want U, o Sondelose, het die Kruis en dood aanvaar:
om aan die wêreld die opstanding te skenk,
as die Mensliewende.

v.7    Vanaf die oggendwaak tot die nag, vanaf die oggendwaak, laat Israel
       op die Here vertrou.

 Die met die Vader medebeginlose en mede-ewige Woord,
wat onsegbaar gekom het uit die skoot van die Maagd,
wat vir ons vrywillig die kruis en dood aanvaar het,
en in heerlikheid opgestaan het
laat ons Hom besing en sê:
Leweskenkende Heer,
eer aan U, die Verlosser van ons siele.

Dogmatikon – Toon 1

Nou en altyd en tot in ewigheid. Amen..

Laat ons die Maagd Maria besing,
wat uit die mens stam en die roem is van die hele wêreld,
wat die Meester gebaar het en die poort van die hemel is,
Sy is die loflied van die Liggaamloses
en die sieraad van die gelowiges.
Want sy het geblyk te wees ‘n hemel en tempel van die Godheid.
Sy het die middelmuur van vyandskap afgebreek,
die vrede gebring en die paleis van die Koning geopen.
Daarom deur haar te besit as anker van die geloof,
het ons ook die Here, uit haar gebore, wat vir ons stry.
Hou daarom moed, hou moed, o volk van God,
want Hy Self sal ons vyande bestry,
want Hy is Almagtig.

Die apostigaverse - toon 1:

v.1

Deur u Lyding, o Christus,
is ons uit die hartstogte bevry,
en deur u Opstanding
is ons uit die bederf gered.
Heer, eer aan U.

v.2    Die Here is koning; Hy het Hom met majesteit beklee.
       Die Here het Hom met krag beklee en omgord.


Laat die skepping hom verheug,
laat die hemele juig
                                      3


en die volke hande klap.
Want Christus ons Verlosser het ons sondes aan die Kruis vasgeslaan;
Hy het die dood gedood,
en ons die lewe geskenk.
Hy het die gevalle voorvader Adam weer opgewek as die Mensliewende.

v.3   Want Hy het die wêreld gevestig, wat nie sal wankel nie.

Vrywillig is U, die ononbegryplike Koning van hemel en aarde, gekruisig.
Die Doderyk was verbitter toe dit U teëkom,
maar die siele van die Regverdiges het gejubel toe hulle U ontvang,
en Adam, toe hy U, sy Skepper, in die onderwêreld sien,
het opgestaan.
Wat 'n wonder!
Hoe het die lewe van almal die dood gesmaak?
Omdat Hy die wêreld wou verlig wat roep en sê:
Heer, wat opgestaan het uit die dode, eer aan U.

v.4   Heiligheid pas by u huis, Here, tot in lengte van dae.

Vol ywer en met geweeklaag
het die Mirredraagsters met speserye gekom by u Graf, maar hulle het u
vlekkelose Liggaam nie gevind nie.
En toe hulle van die Engel die nuwe en ongelooflike wonder verneem,
het hulle. vir die Apostels gesê:
Die Heer het opgestaan
en skenk aan die wêreld sy groot barmhartigheid

Na Nou en altyd en tot in ewigheid. Amen.

Theotokion

Kyk, die profesie van Jesaja is vervul
want u het as Maagd gebaar,
en na die geboorte gebly wat u voor die geboorte was
want Hy wat gebore is, was God.
Hy het die orde van die natuur hernu.
Veronagsaam nie die smekinge van u dienaars nie,
maar wees barmhartig teenoor hulle wat by u smeek,
daar u die Goedhartige in u arms gedra het
en smeek dat ons siele gered mag word.

Apolitikion – Toon 1

Nadat die steen deur die Jode verseël is
terwyl die soldate u onbevlekte Liggaam bewaak het,
het U op die derde dag opgestaan, o Verlosser,
en lewe geskenk aan die wêreld.
Daarom het die hemelse magte
U toegeroep, o gewer van lewe:
                                    4


Eer aan u opstanding, o Christus!
Eer aan u koninkryk!
Eer aan u heilsbedeling, o enige Mensliewende.

Theotokion van die Week – Toon 1

Toe Gabriël tot u, o Maagd, die “verheug u” spreek,
het die Meester van die heelal tydens sy spreke
in u, die heilige ark,
vlees aangeneem, soos die regverdige Dawid gesê het.
U is wyer as die hemele bewys,
daar u u Skepper gedra het.
Eer aan Hom wat in u gewoon het;
eer aan Hom wat uit u voortgekom het;
eer aan Hom
wat ons deur u geboortegewing bevry het.
