             Oktoig Toon 3 vir Weeksdae - Sondagaand Vespers

By "Heer, ek het U aangeroep":

Stigiere vir die Heer

Ek het gesondig, Here, my God, ek het teen U gesondig,
reinig my, verwerp my nie, verag my nie, o Woord,
maar as enige medelydende en barmhartige,
aanvaar my terwyl ek my bekeer
en gee my krag, o Heiland,
om u gebooie uit te voer,
want U alleen is goedhartig.

Kom, Here, en ontruk my aan die hand van die teenstander,
want ek was uit vrye wil die slaaf van die bedrieër
en het u gebooie versaak, o Medelydende.
Gee my tyd vir bekering
en bring my na die lig van ootmoed,
sodat ek my val mag beween, o Heiland.

Red my siel van hardvogtigheid, o Here my God,
en skenk my ‘n stortvloed trane
sodat ek die skande van my ongeregtighede kan afwas.
Verlig my wat in duisternis verkeer.
Gee my die lig van u kennis, o Heiland,
sodat ek in u eerwaardige gebooie mag wandel.

Stigiere vir die Ligaamlose Magte

U het die kore van die Liggaamloses bestaan gegee, o Heer,
en aan almal die rykdom van u goedheid geopenbaar.
En uit nie-bestaan het U hulle gebring tot die bestaan van u heerlikheid
Wat bo alle begrip is,
om U nou met nimmerswygende stemme te verheerlik.

Groot is die krag van u Engele, o Christus,
want omdat hulle liggaamloos is,
haas hulle hulle oor die hele wêreld heen
terwyl hulle die Kerke bewaak met die krag van U af kom, o Meester,
en hulle doen voorbidding vir die hele bewoonde wêreld.

Julle Magte en Kragte, Engele, Aartsengele, Serafim en Trone,
Vorstedomme, Heerskappye en Gerubim van die onuitspreeklike heerlikheid
en waarlik volmaakte wysheid,
tree nou in vir hele bewoonde wêreld.


Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

                                       1
Theotokion

Daar ons deur u groot voordele bekom het, o Onbevlekte,
eer ons u Spruit, wat in sy opperste goedhartigheid
Hom verwerdig het om uit u skoot gebore te word
en die mensegeslag te hervorm.

Apostiga van Ootmoed

Ons bied U ‘n Aandgesang, o Christus,
met wierook en geestelike liedere;
Ontferm U, o Heiland, oor ons siele.

Vers 1       Ek het my oë opgeslaan tot U wat in die hemel woon. Kyk, soos
             die oë van die knegte is op die hande van hul meesters, soos
             die oë van ‘n diensmaagd is op die hande van haar meesteres,
             so is ons oë op die Here ons God, totdat Hy Hom oor ons
             ontferm.

Red my, o Here my God, want U is die verlossing van almal.
Die storm van die hartstogte verwar my
en die gewig van my ongeregtighede trek my na benede.
Gee my u helpende hand en lei my tot die lig van ootmoed,
o enige goedhartige en mensliewende.

Vers 2       Ontferm U oor ons, Here, ontferm U oor ons, want ons is meer
             as versadig van veragting, meer as versadig is ons siel; laat
             daar smaad wees vir hulle wat gedy en veragting vir die
             trotsaards.

Vir die Martelare

Groot is die krag van u Kruis, o Heer,
want dit was op een plek gevestig, maar is werksaam in die wêreld,
en dit het Apostels gemaak van vissers,
en Martelare van heidennasies
sodat hulle vir ons siele mag bid.

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Theotokion

Geëerde eerste onder die Heiliges,
die lof van die hemelse leërskare,
lied van die Apostels,
hele inhoud van die Profete,
o Meesteres, aanvaar ook ons smekinge.


                                     2
                  Oktoig Toon 3 – Maandagaand Vesperdiens

By "Heer, ek het U aangeroep":
Stigiere vir die Heer

Die hartstogte van siel en liggaam wat verskriklik in opstand na vore kom, my
Heiland,
verdrink my en sleep my die diepte van wanhoop in;
maar bring hulle tot bedaring, soos wat U eens met die see gedoen het,
en bring my kalmte.

Veroordeel het ek geen vrymoedigheid om die hemelse hoogtes te aanskou
nie,
afgetrek deur die my menigte foute;
dus roep ek soos die Tollenaar:
“Reinig my ellendige, o Heiland.”

Groot en vreeswekkend sal u koms wees, o Meester,
wanneer U gaan sit om ‘n regverdige oordeel te voltrek.
Oordeel my dan nie as iemand wat veroordeel is nie,
Maar,as God, spaar my en bevry my van die toekomende nood.

Stigiere vir die Voorloper

Soos die daeraad het jy oor al die eindes van die aarde opgegaan
en die harte van hulle wat jou lof besing verlig, o glorieryke Profeet.
Verlig dus ons denke en siele om jou te eer, die Doper van die Heiland.
.
O Salige Voorloper,
hou nie op om vir die hele wêreld te bid nie,
smeek ons almal jou;
sodat ons deur jou as voorbidder verryk,
die Goddelike genade van bo mag ontvang
om die kop van die kwaadwillende te vertrap.

Wanneer die Here gereed staan om my van hierdie bederflike woning te skei,
mag ek dan in jou ‘n beskermer, helper en beskutting vind, o Johannes,
Voorloper en Profeet,
om my na die aandlose lig te lei.

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Theotokion

Hou nie op om vir u kudde te bid nie,
maar verlos ons deur u voorbidding van die bedreiging wat kom
en van alle seer wat vir ons voorlê,
en ontruk u dienaars aan die toorn van die Here, o Theotokos.


                                      3
Apostiga van Ootmoed

Ons bied U ‘n aandgesang, o Christus,
met wierook en geestelike liedere.
O Heiland, ontferm U oor ons siele.

Vers 1        Ek het my oë opgeslaan tot U wat in die hemel woon. Kyk, soos
              die oë van die knegte is op die hande van hul meesters, soos
              die oë van ‘n diensmaagd is op die hande van haar meesteres,
              so is ons oë op die Here ons God, totdat Hy Hom oor ons
              ontferm.

Red my, o Here my God, want U is die verlossing van almal.
Die storm van die hartstogte verwar my
en die gewig van my ongeregtighede trek my na benede.
Gee my u helpende hand en lei my tot die lig van ootmoed,
o enige goedhartige en mensliewende.

Vers 2        Ontferm U oor ons, Here, ontferm U oor ons, want ons is meer
              as versadig van veragting, meer as versadig is ons siel; laat
              daar smaad wees vir hulle wat gedy en veragting vir die
              trotsaards.

Vir die Martelare

Groot is die krag van u Martelare, o Christus;
want hulle lê in hul grafte en verdryf bose geeste,
en hulle het die gesag van die vyand vernietig
toe hulle deur die geloof in die Drie-eenheid
terwille van die ware geloof gestry het.

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Theotokion

O Theotokos, die beskerming van almal wat daarom vra,
in u hou ons moed,
in u roem ons, op u is al ons hoop gestel;
bid namens u nuttelose dienaars tot Hom wat uit u gebore is.




                                       4
                  Oktoig Toon 3 - Dinsdagaand Vesperdiens

By "Heer, ek het U aangeroep":
Stigiere vir die Kruis

Die skepping is tydens u Kruisiging verander, o Woord;
die son het sy strale uit vrees onttrek,
die voorhangsel van die tempel is geskeur
en alle gelowiges is gered;
daarom verheerlik ons u matelose rykdom.

Hy wat God sowel as Meester is,
het ons vlees uit deernis aangeneem,
is aan die Boom vasgeslaan
en het ons, gebrokenes, opgehef deur Self in die liggaam opgehef te word,
soos wat Hy ‘n welbehae daarin gehad het,
deur die medelye van sy barmhartigheid.

Druppels bloed en water,
wat uit God voortgevloei het,
het die wêreld omvorm toe dit uit u sy gevloei het.
Omdat U medelydend is, was U met die water die sondes van almal af,
terwyl U met die bloed, o Heer,
hul kwydskelding uitskryf.

Ander stigiere vir die Theotokos

Ek wat op die bed van onverskilligheid lê,
het die duur van my lewe in luiheid deurgebring,
en ek sidder oor die uur van my vertrek,
maar wek my deur u gebede tot bekering, o Jonkvrou,
en red my.

Genees die pyn van my hart, o Reine,
beëindig die dwaling van my denke
en ag my waardig om u lof met ‘n rein hart te mag besing,
om genade te vra
en op die oordeelsdag barmhartigheid te vind.

Werp, my nederige siel, die las van boosheid af wat swaar is om te dra
en kom nader,
terwyl jy wenend uitroep:
Ag my waardig, o reine Maagd, om die ligte juk van u Seun en God te dra.”

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Kruistheotokion


                                      5
‘n Swaard het u hart deurboor, Alreine,
toe u u Seun aan die Kruis aanskou
en u het uitgeroep:
“Laat my nie kinderloos agter, my Seun en my God,
wat my na geboortegewing as maagd bewaar het!”

Apostiga vir die Kruis

Ek vereer u kosbare Kruis, o Christus,
die bewaarder van die wêreld,
die verlossing van ons sondaars, die groot versoening,
die oorwinning van die Koning,
die roem van die hele bewoonde wêreld.

Vers 1        Ek het my oë opgeslaan tot U wat in die hemel woon. Kyk, soos
              die oë van die knegte is op die hande van hul meesters, soos
              die oë van ‘n diensmaagd is op die hande van haar meesteres,
              so is ons oë op die Here ons God, totdat Hy Hom oor ons
              ontferm.

‘n Boom van ongehoorsaamheid het dood vir die wêreld laat ontspruit;
die boom van die Kruis lewe en onbederflikheid;
daarom aanbid ons U, die gekruisigde Heer.
Laat die lig van u aangesig as teken oor ons verskyn.

Vers 2        Ontferm U oor ons, Here, ontferm U oor ons, want ons is meer
              as versadig van veragting, meer as versadig is ons siel; laat
              daar smaad wees vir hulle wat gedy en veragting vir die
              trotsaards.

Profete, Apostels en Martelare van Christus
het geleer dat ‘n eenwesenlike Drie-eenheid besing moet word
en hulle het die nasies verlig wat op ‘n dwaalspoor was
en het die mensekinders deelgenote van die Engele gemaak.

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Kruistheotokion

Toe u Moeder, die vlekkelose Lam wat aan U geboorte geskenk het,
U aan die Kruis vasgespyker sien, my Christus,
het sy met geween geweekla en uitgeroep:
“Moet my, wat U na die geboorte rein bewaar het, nie kinderloos laat nie!”




                                      6
                  Oktoig Toon 3 – Woendagaand Vesperdiens

By "Heer, ek het U aangeroep":

Stigiere vir die Apostels

Deur die gebede van u eerbiedwaardige heilige Apostels,
o Mensliewende, medelydend en alleen barmhartig,
skenk u vrede aan u volk
en verlos van onheil hulle wat u besing en getrou aanbid.

As ooggetuies van God,
verlos my van die pyle van die gees van bederf
deur sy booshede te doof.
Bedou my waar ek verswelg in die hittegolf van sondes
met die dou van die gees, my goddelike weldoeners.

Julle goddelike klank het waarlik
oor die hele bewoonde wêreld uitgegaan, Apostels van die Here,
hulle verlig wat in die duister verkeer
en hulle wat Hom ken soos wierook aan God opgedra.

Ander stigiere, vir die Heilige Nikolaas

Jy is aan ons geopenbaar as ‘n magtige verlossing vir almal,
o driemaal salige Nikolaas;
want jy verlos jou dienaars uit allerhande soorte gevaar,
uit nood, beproewinge, siektes, moeilike omstandighede en onsigbare
vyande.

As verlore seun is ek deur ‘n giftige steek gewond
en lê ek en vergaan;
deur jou waaksame gebed, o Hoëpriester,
rig my gou weer op
sodat ek jou genade
van snelle verhoring mag verheerlik

In daardie verskriklike uur waarin ek voor die vreesaanjaende regterstoel
moet staan
om vir straf weggestuur te word,
mag ek jou, o Ingewydene in die heilige,
daar jy vrymoedigheid het,
as helper vind wat my van die duisternis verlos,
so smeek ek jou,.

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Theotokion


                                           7
O Meesteres, Bruid van God, wat heers oor alle skepsels,
met die geneesmiddel van u voorbidding,
maak gou om my siel
wat verskriklik deur die hartstogte beheer word,
te bevry, en onderwerp dit aan u Seun en God.

Apostiga vir die Apostels

Oor die hele aarde het julle stem uitgegaan, heilige Apostels.
Die dwaling van die afgodery het julle laat ophou deur die kennis van God te
verkondig.
Dit is julle goeie stryd, o saliges;
daarom besing en verheerlik ons jul gedagtenis.

Vers 1        Ek het my oë opgeslaan tot U wat in die hemel woon. Kyk, soos
              die oë van die knegte is op die hande van hul meesters, soos
              die oë van ‘n diensmaagd is op die hande van haar meesteres,
              so is ons oë op die Here ons God, totdat Hy Hom oor ons
              ontferm.

Waar julle Christus se gebooie onberispelik onderhou het, o heilige Apostels,
het julle vryelik ontvang en gee julle vryelik,
terwyl julle die hartstoge van ons siele en liggame genees;
en omdat julle daarom vrymoedigheid het,
smeek Hom om Hom oor ons siele te ontferm.

Vers 2        Ontferm U oor ons, Here, ontferm U oor ons, want ons is meer
              as versadig van veragting, meer as versadig is ons siel; laat
              daar smaad wees vir hulle wat gedy en veragting vir die
              trotsaards.

Vir die Martelare

U Martelare, o Heer, deur die geloof versterk,
deur hoop bevestig en in die siel verenig deur liefde vir u Kruis,
het die tiranie van die vyand vernietig,
en nou dat hulle hul krone ontvang het,
bid hulle saam met die Liggaamlose Magte vir ons siele.

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Theotokion

O Maagd, u is die vreugde van die heilige Engele,
die heerlikheid van die Apostels,
die seël van Profete, die beskerming en reddende gids van gelowiges;
en daarom vereer ons u, o Maagd.



                                        8
               Oktoig Toon 3 – Donderdagaand Vesperdiens:

By “Heer, ek het U aangeroep”:

Stigiere vir die Kruis
Die skepping is deur u kosbare Bloed
en heilige water geheilig, o enig Lankmoedige;
terwyl die riviere van die veelgodedom opgedroog het
en Adam van die sondeval gered is, o Woord, deur u Kruisiging.

O Mensliewende wat bo alle eer verhewe is,
U is om ons ontwil bespot, asyn gegee om te drink,
en het vrywillig die Kruis verduur
sodat U, o Weldoener, almal deur u dood van die bederf kon verlos.

U wat alle goedheid te bowe gaan
is vrywillig aan die Boom opgehang,
en ter wille van ons as offerande aan die Vader opgedra,
en U het ‘n einde gemaak aan offerandes aan afgode
en die mag van die kwaadwillige beëindig, o Koning van die eeue.

Ander stigiere vir die Theotokos
Wolk van die lig wat nooit ondergaan nie,
o Jonkvrou deur God begenadig, geseënde Maria,
steek die lig van bekering aan vir my wat op dwase wyse
in die duister van die sonde vasgevang is;
verlos my deur u gebede van die vuur van die hel
en die duister sonder lig,
en maak my ‘n deelgenoot aan die dag wat geen aand ken nie,
want ek vlug tot u beskerming, o Al-onbevlekte.

Al-barmhartige Maagd
wat Hom gebaar het wat barmhartigheid begeer,
smeek Hom om Hom te ontferm oor my nederige siel
wat waarlik deur die aanvalle van die vyand
in die diepte van vernietiging verval het.
Moet my smeking nie nou verag nie,
wend u onmeetlike medelye nie van u dienaar af nie, o Jonkvrou,
deur u onmeetlike mededoë.

Hy wat Adam in Eden mislei het om God ongehoorsaam te wees,
het my ook verlok
en my van die reguit pad laat afdwaal
terwyl hy my in die padlose kuil van baie sondes gewerp het,
en die skelm spog omdat hy my geheel en al gevalle sien.
Tref hom met die swaard van u gebede, o Maagd,
en verlos my van sy strikke daar u goedhartig is.


                                     9
Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Kruistheotokion

Toe u Hom wat uit u gebore is aan die Boom sien hang, o Al-onskuldige,
het u hardop met geweeklaag uitgeroep:
“My liefste Kind, waar het u ligdraende skoonheid onder gegaan,
wat skoonheid aan die mensegeslag gegee het?”

Apostiga vir die Kruis

Ek vereer u kosbare Kruis, o Christus,
die bewaarder van die wêreld,
die verlossing van ons sondaars, die groot versoening,
die oorwinning van die Koning, van die ganse bewoonde wêreld.

Vers 1        Ek het my oë opgeslaan tot U wat in die hemel woon. Kyk, soos
              die oë van die knegte is op die hande van hul meesters, soos
              die oë van ‘n diensmaagd is op die hande van haar meesteres,
              so is ons oë op die Here ons God, totdat Hy Hom oor ons
              ontferm.

‘n Boom van ongehoorsaamheid het dood vir die wêreld laat ontspruit;
die boom van die Kruis lewe en onbederflikheid;
daarom aanbid ons U, die gekruisigde Heer.
Laat die lig van u aangesig as teken oor ons verskyn.

Vers 2        Ontferm U oor ons, Here, ontferm U oor ons, want ons is meer
              as versadig van veragting, meer as versadig is ons siel; laat
              daar smaad wees vir hulle wat gedy en veragting vir die
              trotsaards.

Vir die Martelare

Groot is die krag van u Kruis, o Heer,
want dit was op een plek gevestig, maar is werksaam in die wêreld,
en dit het Apostels gemaak van vissers,
en Martelare van heidennasies
sodat hulle vir ons siele mag bid.

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Kruistheotokion

“Die wêreld, o Woord, het deur u Kruisiging ontferming gevind,
die skepping is verlig, die nasies het verlossing gevind, o Meester”

                                      10
het die Al-reine uitgeroep,
“maar nou word ek gewond wanneer ek u vrywillige lyding aanskou.”




                                    11
                   Oktoig Toon 3 – Vrydagaand Vesperdiens
By "Heer, ek het U aangeroep":
Stigiere vir die Heer

Maak my ‘n tempel van u eerwaardige Gees, o my Christus,
en reinig die vlekke van my foute,
want tans is ek ‘n woonplek van demone.
Werp hulle uit soos wat U destyds
diegene uitgewerp het wat u tempel verontreinig het.

O Here, daar U goedhartig is
en almal wil red, sondaars en regverdiges,
sodat niemand verlore moet gaan nie,
maak ook my een van die wat verlos word
al het ek onverskillig gelewe
en u gebooie veronagsaam, o Woord.

U het in die graf geslaap soos ‘n mens, o Christus,
maar met onoorwinlike mag het U opgestaan
en almal wat van die begin in die grafte gewoon het
saam met U opgewek;
gee daarom rus in die ewige tabernakels
aan hulle wat in die geloof ontslaap het.

Ander stigiere, vir die Theotokos

Ek word voortdurend soos ‘n riet deur die windvlae van die vyand rondgewaai,
o Maagd;
maar ontferm u oor u dienaar
en laat my nie tot die einde deur sy storms geteister word nie,
maar vestig my in die geloof van die Here.

Die storm van die hartstogte wat my voortdurend vasgryp en versmoor,
kwel my nederige siel en druk my in die dieptes van die wanhoop;
maar omvorm u, o reine,
hierdie storm tot diepe kalmte.

O Maagd, smeek Hom wat uit u gebore is
om u kudde ongedeerd te bewaar
van alle aanvalle van die vyandige duiwel;
en bemagtig ons almal
om sy wil te volbring, o Jonkvrou.

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Theotokion




                                     12
Hoe sal ons ons nie verwonder nie
oor u geboortegewing aan Hom wat God sowel as mens is, o
aleerbiedwaardige?
Want sonder kennis van ‘n man, o Al-onskuldige,
het u ‘n Seun sonder ‘n vader in die vlees gebaar,
gebore uit die Vader voor alle tye sonder ‘n moeder,
sonder om verandering of vermenging of verdeeldheid te ondergaan,
maar terwyl Hy die eie aard van albei nature ongedeerd bewaar.
Daarom, o Meesteres, Moeder sowel as Maagd,
smeek Hom dat die siele gered mag word
van hulle wat u reggelowig bely
as Theotokos.

Apostiga vir die Martelare

Groot is die krag van u Martelare, o Christus;
want hulle lê in hul grafte en verdryf bose geeste,
en hulle het die gesag van die vyand vernietig
toe hulle deur die geloof in die Drie-eenheid
terwille van die ware geloof gestry het.

Vers. Wonderbaar is God in sy Heiliges.

Profete, Apostels en Martelare van Christus
het geleer dat ‘n eenwesenlike Drie-eenheid besing moet word
en hulle het die nasies verlig wat op ‘n dwaalspoor was
en het die mensekinders deelgenote van die Engele gemaak.

Vers. Wat die heiliges in sy land betref, Hy het sy hele wil wonderbaar onder
      hulle gemaak.

U Martelare, o Heer, deur die geloof versterk,
deur hoop bevestig en in die siel verenig deur liefde vir u Kruis,
het die tiranie van die vyand vernietig,
en nou dat hulle hul krone ontvang het,
bid hulle saam met die Liggaamlose Magte vir ons siele.


Vers. Salig is hulle wat U uitgekies en aangeneem het.

Vir die Dooies

Hoe ydel is alle menslike dinge nie,
want niks daarvan bly bestaan nie na die dood.
Rykdom hou nie en roem vergesel ons nie;
met die koms van die dood verdwyn dit alles.
Laat ons daarom roep tot Christus die onsterflike Koning:
Skenk rus aan hulle wat van ons heengegaan het
daar waar die woonplek is van almal wat hulle verheug.



                                       13
Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Theotokion

O Theotokos, heilig onder vroue,
Moeder sonder bruidegom,
bid tot die Koning en God aan Wie u geboorte gegee het,
om ons, as die Mensliewende, te red.




                                    14
