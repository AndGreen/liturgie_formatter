                                            1


Menaion Desember 24 Die H. Martelares Efgenía
Die Veranderlike vir die Vesperdiens
By “Heer ek het U aangeroep…” maak ons voorsiening vir 6 verse en sing die
volgende stigiere ter voorbereiding van die Fees.
Toon 4
Laat ons met simbale musiek maak,
laat ons met gesange jubel,
die bekendmaking van Christus is geopenbaar,
die verkondiging van die Profete het hul vervulling ontvang.
Want Hy van Wie hulle gepraat het,
word in in ‘n heilige Grot gebore
om in die vlees aan sterwelinge sigbaar te word,
en Hy lê as ‘n suigeling in ‘n krip
en word as ‘n kindjie in doeke toegedraai.

Laat ons met opregtheid van gees
liedere ter voorbereiding van die fees van Christus se Geboorte laat opklink.
Want Hy wat in eer gelyk aan die Vader en die Gees is,
beklee Hom uit medelye met ons klei
en staan staan gereed om in die stad Bethlehem gebore te word.
Die Herders en Engele het sy onuitspreeklike geboorte besing.

Toe die Maagd die onverklaarbare Ontvangenis
en die onuitspreeklike Geboorte aanskou,
was sy verbaas en het sy Hom met trane van vreugde toegespreek:
“Sal ek U wat die heelal voed, my bors gee
Of sal ek U as my Seun en God besing?
Watter naam sal ek vir U vind, o onnoemlike Heer?”

Stigiere vir die Heilige Efgenía – Toon 2
Toe jy deur die voorsorg van God deur wie jy vooruit geken is,
uit die stad voortgekom het,
het jy duidelik die behae van die wêreld agtergelaat,
en toe jy aangename psalmsang hoor,
is jy met die lig van Godskennis verlig.
En toe jy vrees in jou skoot ontvang,
het jy die Goddelike, verlossende Gees vir jou medereisigers gebaar.

Toe jy jou aan Christus verloof, Efgenía,
het jy met ywer jou helpers na Hom gevoer,
en hulle as lewende bruidskat gebring,
waar hulle met geloof en deur genade jou standvastigheid nagevolg,
duidelik voortgestraal en alle deugde beoefen het,
hulle wat waarlik Godgesinde Martelare was
wat reggelowigheid aan almal verkondig het.

Duidelik deur die glans van die Gees verlig,
                                          2


het jy ‘n maagdekoor vir Christus gebring,
ná jy hulle deur die woord van jou wysheid lewend gevang het,
en toe jy hulle die pad wat na die hemel lei, getoon het,
het jy hulle oortuig om hulle deur hul Martelaarsbloed te onderskei.
Waar jy saam met hulle ‘n koordans vorm, o Albefaamde Martelaar,
het jy nou waarlik die genieting gevind wat by jou verlange pas.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.
Theotokion – Toon 2
Kyk, die tyd van ons verlossing het naby gekom.
Maak jou gereed, o Grot, die Maagd nader om geboorte te skenk,
Bethlehem, land van Juda, wees bly en jubel,
want ons Heer het uit jou opgekom.
Luister berge en heuwels en omstreke van Juda,
Want Christus kom, daar Hy mensliewend is,
om die mens wat Hy gemaak het, te red.

Apostiga – Toon 1
Laat ons, o volke, die voorbereidende fees van Christus se Geboorte vier,
met verheffing van gees meegevoer word na Bethlehem
en met die oë van die siel die Maagd aanskou
waar sy haar haas om in die Grot geboorte te skenk,
aan die Here van almal, ons God.
Hoewel Josef die grootheid van sy wonders aanskou het,
het hy gedink dat hy ‘n mens aanskou
wat as kind in doeke toegedraai word,
maar uit die gebeure tog afgelei dat dit die ware God is
wat ons siele sy groot barmhartigheid skenk.

Laat ons, o volke, die voorbereidende fees van Christus se Geboorte vier,
met verheffing van gees meegevoer word na Bethlehem
en die groot geheimenis in die Grot aanskou.
Want Eden is ge-open toe God uit die reine Maagd voortgekom het,
Hy wat volmaak in beide sy Godheid en mensheid is.
Laat ons daarom uitroep:
“Heilige God, die Vader wat sonder begin is,
Heilige magtige, die Seun wat vlees geword het,
Heilige Onsterflike, die Alheilige Gees.
Heilige Drie-eenheid, eer aan U.”

Luister, o hemel, en gee ag, o aarde,
Want kyk, die Seun en Woord van God die Vader,
kom na vore om uit ‘n Jonkvrou gebore te word,
wat geen ervaring van ‘n man het nie,
deur die welbehae van Hom wat Hom sonder hartstog voortgebring het
en met die medewerking van die Heilige Gees.
Maak jou gereed, o Bethlehem;
                                         3


Eden, open jou poort,
Want Hy Wat Is, word wat Hy nie was nie
en die Formeerder van die hele skepping word gevorm,
Hy wat die wêreld sy groot barmhartigheid skenk.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.
Theotokion – Toon 6
Maak jou gereed, o Grot,
want die ooilam wat Christus die lam dra, het gekom.
O krip, aanvaar Hom wat deur die rede
die aardgeborenes van hul onredelike gedrag verlos het.
O Herders wat in die oop velde is, getuig van die vreeswekkende wonder.
En Wyse Manne uit Persië, bring goud, wierook en mirre vir die Koning ,
want die Heer het uit ‘n Maadelike Moeder verskyn.
Voor Hom het sy Moeder as diensmaagd gebuig,
Hom aanbid en vir Hom wat in haar arms is, gesê:
“Hoe is U in my gesaai?
Of hoe is U in my voortgebring, my Verlossser en God?”

Apolitikion – Toon 4 (word drie maal gesing)
Maria wat deur ‘n saadlose geboorte geboorte geskenk het,
is eens saam met die bejaarde Josef in Bethlehem opgeskryf,
daar hy uit die nageslag van Dawid was.
Die tyd van die Geboorte het aangebreek,
en daar was geen plek in die herberg nie.
Maar die Grot is as aangename paleis vir die koningin bewys.
Christus word gebore om die voorheen gevalle beeld op te rig.

Die Veranderlike vir die Mettediens
Kathisma ná die Eerste Psalmlesing – Toon 6
Die gesegdes van die Profete is nou vervul.
Want môre word ons God gebore uit die Maagd Maria
op ‘n wyse wat spraak oortref,
en bly Hy wat Hy voor sy geboorte was.
Die Wyse manne kom saam, en bring geskenke;
die Herders bly in die veld;
en ook ons sing:
O, U wat uit ‘n Maagd gebore is,
Here, eer aan U.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.
Herhaal:     Die gesegdes van die Profete is nou vervul…
Kathisma ná die Tweede Psalmlesing – Toon 8
                                          4


Die engeleskaar bring die lied
wat die herders op hul fluite speel tot swye
en roep hul toe en sê:
“Vertoef nie nou in die veld nie,
o julle wat die lammers oppas;
roep hardop uit en sing lofliedere,
dat Christus die Here gebore is,
Hy wat as God ‘n welbehae daarin gehad het,
om die mensegeslag te red.”
Eer aan die Vader en aan die Seun en aan die Heilige Gees, nou en altyd en tot in
ewigheid. Amen.
Herhaal:     Die engeleskaar bring die lied…
Kathisma ná die Derde Ode van die Kanons (wat nog vertaal moet word)
Vir die Voorbereiding vir die Fees - Toon 1
Verheug jou, o Sion, maak jou gereed, o Bethlehem,
Hy wat alles byeen hou, het die ster vooruit gestuur
en sy onmeetlike selfvernedering geopenbaar,
want Hy voor Wie die Magte van die hemele bewe,
ons enige God,
word waarlik sonder verandering uit die Maagd gebore.

Eer aan die Vader en aan die Seun en aan die Heilige Gees.
Vir die Heilige Efgenía – Toon 8
Ingeoefen in die arbeid van ‘n stryder,
is jy deur die worstelinge van martelaarskap verheerlik
en het jy vele geredds aan jou Skepper opgedra.
Want deur Godsverlange het jy die tydelike versaak,
en jou worstelinge met dapperheid deurloop.
Daarom het jy ná jou dood die oneindige lewe gevind,
waar jy altyd saam met jou Bruidegom is,
o Efgenía wat aan die engele gelyk is.
Bid tot Christus ons God
dat Hy vergewing van oortredinge sal skenk
aan hulle wat jou heilige Gedagtenis met liefde vier.

Nou en altyd en tot in ewigheid. Amen.

Vir die Voorbereiding van die Fees – Toon 8
Laat ons, die gelowiges, feesvier,
waar ons die voorbereidende fees van Christus se Geboorte vier,
en laat ons Hom op waardige wyse vooraf verwelkom,
deur Hom soos Wyse Manne die deugde as geskenke te bring
en deur die nuwe lied van die Engele te sing
tot ons God wat uit ‘n Jonkvrou en Diensmaagd van God
                                          5


in Bethlehem sonder saad gebore word,
Hy wat deur die heelal verheerlik word.

Kontakion vir die Voorbereiding van die Fees – Toon 3
Vandag nader die Maagd
om in die grot geboorte te skenk
aan die Woord voor alle tye.
Dans, o wêreld, by die aanhoor hiervan.
Verheerlik Hom saam met Engele en Herders,
Hy wat wou verskyn as pasgebore Kindjie,
die God voor alle tye.

Kontakion vir die Heilige Efgenía – Toon 4
In jou verlange na Christus
het jy die wêreld se tydelike heerlikheid ontvlug
en so die edelheid van jou siel onaangetas bewaar,
o Godgesinde Martelares, albefaamde Efgenía.

Ikos
Immer deur ‘n reine lewe en spraak asook deur genade getooi, o Maagd,
het jy jou as offer opgedra aan Hom wat om ons ontwil vlees uit ‘n Maagd
aangeneem het,
en deur sy onuitspreeklike goedhartigheid op aarde gebore is.
Die Meester het jou op gepaste wyse met ‘n dubbele kroon van heerlikheid getooi.
Want ná jy soos ‘n vleeslose jou reinheid bewaar het, o eerwaardige,
het jy as onskuldige Bruid saam met Hom die hemelse bruidsaal binnegegaan,
geheel stralend en deur jou worstelinge onderskei,
o Godgesinde Martelares, albefaamde Efgenía.

Sinaksarion
Op die 24ste van vandeesmaand die gedagtenis aan die Heilige en Regverdige
Maagd en Martelares Efgenía en hulle wat saam met haar was.

Verse.        Eers deur jou arbeid gekroon, Efgenía,
              is jy ook deur die swaard met ‘n duursame kleursel gekleur.

Op die 24ste het Efgeniá die swaard verduur.

Op dieselfde dag is die Heilige Martelares Wasilla, wat saam met die Heilige Efgenía
‘n martelares was, deur die swaard vervolmaak.

Op dieselfde dag is die Heilige Martelaar Filippus, vader van die Heilige Efgenía,
deur die swaard vervolmaak.

Op dieselfde dag is die Heilige ontmandes en mede-askete van die Heilige Efgenía,
Protas en Hiakinthos, deur die swaard vervolmaak.
                                          6



Op dieselfde dag die Gedagtenis aan ons Heilige Vader Nikolaas, die monnik, die
voormalige soldaat, en sy nuttige verhaal.

Op dieselfde dag is die Heilige Martelaar Achaïkos deur die swaard vervolmaak.

Op dieselfde dag is die Heilige Antiochus in vrede vervolmaak.

Die Heilige Witimion en Afrodisius wat in vrede vervolmaak is.

Die Heilige Nuwemartelaar Agmet wat in 1682 in Konstantinopel deur die swaard
vervolmaak is.

Deur hul heilige gebede, o God, ontferm U oor ons en red ons. Amen.

Eksapostilarion vir die Voorbereiding van die Fees – Toon 2
Hy wat ontoeganklike lig bewoon en alles onderhou,
word deur sy onseglike goedhartigheid uit ‘n Maagd gebore,
as pasgeborene in ‘n grot in doeke toegedraai
en in ‘n krip van redelose diere neergelê.
Laat ons ons haas om na Bethlehem te gaan
om Hom saam met die Wyse Manne te vereer ,
terwyl ons as geskenke die vrug van voortreflike dade bring.

Vir die Heilige Efgenía – Toon 2
Versterk deur u onsienlike mag, o Christus,
is die vroulike swakheid nie as belemmering vir volmaakte worstelinge bewys nie.
Daarom het Efgenía die Martelares op edele wyse gestry,
wie se glorieryke gedagtenis
U nou met u eerwaardige en ligbrengende Geboorte verbind het,
wat U, o Meester, uit die Heilige Maagd ontvang het.

Nog een vir die Voorbereiding van die Fees – Toon 2
Laat ons, die gelowiges, ‘n gesang vir die Maagd Maria bring.
Want kyk, nou kom sy na vore
om in Bethlehem geboorte te skenk aan Christus die Verlosser.
Daarom, o Wyse Manne, saam met die ster,
haas julle met jul geskenke om Hom saam met ons te vereer,
en, o Herders, maak gou om saam met die Engele
tot Hom wat gebore word, uit te roep:
“Eer aan U wat U in ‘n grot en krip bevind.”

By die Lofpsalms maak ons voorsiening vir 4 stigiere ter Voorbereiding van die Fees.
Toon 6
O die onseglike misteries wat die verstand te bowe gaan!
Deur sy goedhartigheid word God op aarde gebore,
en beklee Hy Hom met die beeld van ‘n kneg,
                                          7


sodat Hy aan die knegskap van die vyand kan ontruk
hulle wat met vurige verlange uitroep:
“Geseënd is U, o Heiland, die enig Mensliewende.”

Kom, o Israel, traag van hart,
lê die newel af wat op jou siel lê,
herken jou Skepper wat in ‘n Grot gebore word;
Hý is die die verwagting van die nasies,
Hý sal jou feeste afskaf,
Want jy laat jou nie oorreed nie om uit te roep:
“Christus, die Koning van Israel, kom.”

“O Son, my Seun, hoe sal ek U in doeke verhul?
Hoe sal ek U soog, Voeder van die hele natuur?
Hoe moet ek U in my hande vashou,
U wat die heelal vashou?
Hoe moet ek U sonder vrees aanskou,
U wat die veelogiges nie durf aanskou nie,”
het sy wat geen ervaring van ‘n man gehad het nie, gesê,
terwyl sy Christus vashou.

Juig met nuwe liedere, o Herders;
werp julle towerwoorde weg, o Wyse Manne;
drup van vreugde, o berge en heuwels;
o dogters van konings, gaan in in die vreugde van die Theotokos;
o volke, laat ons sê:
“Geseënd is Hy wat gebore is, ons God eer aan U.”

Eer aan die Vader en aan die Seun en aan die Heilige Gees.
Doksastikon – Toon 6
Kom, o Bethlehem, berei wat op die geboorte betrekking het, voor;
o Josef, gaan skryf jou saam met Maria in;
allereerwaardig is die krip!
Goddraend is die doeke!
Daarin toegewikkel sal die Lewe die bande van die dood verbreek,
terwyl dit, o Christus ons God,
sterwelinge aan onverganklikheid verbind.

Nou en altyd en tot in ewigheid. Amen.
Theotokion – Toon 6
O allersalig is die skoot van die diensmaagd van God,
wat noëties as ruimer as die hemel bewys is!
Want Hom wat dit nie omvat nie,
hou u vas waar u Hom dra.
O Allersalige borste van die Maagd.
Mag Hy wat alle asem voed daaraan suig,
Christus wat vlees geword het
                                          8


in die skoot van die Jonkvrou wat sonder ‘n man was.

Apostiga – Toon 2
O Maagd, u is as woning van die Skepper van die heelal bewys,
want ná die Here van die heerlikheid in u gewoon het,
kom Hy nou om gebore te word.

Vers. God sal uit Teman kom en die Heilige uit ‘n beskadude bosryke berg.
O die wonder!
Die God wat voor alle tye is,
word as ‘n jong kindjie te Bethlehem
in ‘n krip van redelose diere uit ‘n Maagd gebore.

Vers. O Here, ek het die berig aangaande U gehoor en ek was bevrees. Ek het u
werke oordink.
O noëtiese rangordes van Engele in die hoogste hemele,
roep saam met die Herders en Wyse Manne
tot God wat gebore is: “Eer aan U.”

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.
Theotokion - Toon 8
Ontvang as gas, o Bethlehem, die Moederstad van God.
Want sy het gekom om geboorte te skenk aan die lig wat nimmer taan.
Engele, verwonder julle in die hemel,
Mense, bring lof op aarde,
Wyse Manne uit Persië, bring julle drie-maal roemryke gawe.
Herders in die ope velde, sing die drie-maal heilige loflied.
Laat alles wat asem het die Skepper van alles loof.

Die res van die Mettediens en die Wegsending
