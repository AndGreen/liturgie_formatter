                                            1


Menaion Julie 14 Die H. Apostel Aquila, een van die Sewentig
Die Veranderlike vir die Vesperdiens
By “Heer, ek het U aangeroep…” sing ons die volgende stigiere.
Toon 1        (Τῶν οὐρανίων ταγµάτων)
Die grote Paulus, o Godgesinde,
die son van die wêreld,
het jou, o salige, soos ‘n helder straal oor die hele skepping uitgestuur
om hulle wat al lank in die nag van onkunde in gevaar verkeer
met die ligglans van jou woorde te verlig.

O Aquila wat van God spreek,
daar jou suiwer hart
ryklik deur die ligstrale van die Goddelike Gees verlig is,
het jy waarlik stralend geword
en die Grieke se boosaardige duisternis
deur Goddelike genade verdryf.

O allerheilige Aquila,
hulle wat hulle met geloof na jou heilige tempel haas
en jou daarin smeek, o salige,
word deur jou heilige gebede en bemiddeling by God
van allerlei siektes, gevare en verdrukkinge verlos.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Theotokion – Toon 1         (Τῶν οὐρανίων ταγµάτων )

O allergodsalige Jonkvrou, Theotokos,
bring, as goedgesinde beskermster,
die smekinge van ons die gelowiges na die Skepper,
en gee in ruil daarvoor versoening vir u dienaars,
daar u die volkome verlossing
en versoening van ons siele is, o al-onskuldige.

Of die Kruistheotokion (op Dinsdag- en Donderdagaande)

Toon 1        (Τῶν οὐρανίων ταγµάτων)

Toe u by die kruis van u Seun en God staan
en sy lankmoedigheid aanskou, o reine Moeder,
het u geweekla en gesê:
“Wee my, my allerdierbare kind!
Waarom ly U ten onregte hierdie dinge, o Woord van God?
Sodat U die mensdom kan red.”

Apolitikion – Toon 3
                                           2



O Heilige Apostel Aquila,
bid tot die barmhartige God,
dat Hy vergewing van oortredinge aan ons siele sal skenk

Die Veranderlike vir die Mettediens

Kathisma ná die Derde van die Kanon (wat nog vertaal moet word)

Toon 4        (Ταχὺ προκατάλαβε)

In jou siel deur Paulus se woorde verlig, o salige Aquila,
het jy deur die lig van Godskennis soos die son gestraal
en regtens vir jou ‘n kroon van martelaarskap gevleg.
Daarom laat jy strome van genesing opwel
vir hulle wat met geloof jou gedagtenis vier, o salige.

Eer aan die vader en aan die Seun en aan die Heilige Gees, nou en altyd en tot in
ewigheid. Amen.

Theotokion - Toon 4         (Ταχὺ προκατάλαβε)

Aanvaar gou ons smekinge, o Meesteres,
en bring dit gou na u Seun en God,
o alonbevlekte Maagd
Vernietig die oormoed van die barbare deur u gebede,
laat die oorlogsugtige nasies u mag ken
en bewaar ons almal deur u bevel.

Of die Kruistheotokion (op Woensdag- en Vrydagoggende)

Toon 4        (Ταχὺ προκατάλαβε)

Toe u onbevlekte Moeder U aan die kruis verhef sien,
o Woord van God,
het sy moederlik geweekla en gesê:
Wat is hierdie nuwe en vreemde wonder, my Seun?
Hoe gaan U, die lewe van almal, dan om met die dood?
Omdat U die gestorwenes lewend wil maak,
daar U goedhartig is.

Kontakion – Toon 4 (Ἐπεφάνης σήµερον)

Daar jy saam met die Apostels medetronend was
en hul reisgenoot geword het, o Apostel,
het jy die wêreld met jou leringe en wonders verlig
en ‘n kroon van heerlikheid ontvang, Aquila.

Sinaksarion
                                         3


Op die 14de van vandeesmaand die Gedagtenis aan die Heilige Apostel Aquila.

Verse.       Paulus het sy woorde soos 'n net uitgesprei
             en die Heilige Aquila as prooi daarin gevang.

             Op die 14de het die graf Aquila bedek.

Op dieselfde dag die Gedagtenis aan die Heilige Martelaar Justus.

Op dieselfde dag die Gedagtenis aan ons Heilige Vader en Wonderdoener
Onesimus.

Op dieselfde dag die Gedagtenis aan ons Vader onder die Heiliges Josef,
Aartsbiskop van Tessalonika.

Die Heilige Martelare Aquila en Hilarion wat deur die swaard vervolmaak is.

Die Heilige Martelaar Petrus die Jongere wat vervolmaak is toe sy voete afgekap is.

Die Heilige Martelaar Herakleius wat vervolmaak is toe hy met knuppels geslaan is.

Deur hul heilige gebede, o God, ontferm u oor ons. Amen.
