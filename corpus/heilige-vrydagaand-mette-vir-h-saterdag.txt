                                   1


                 GROOT EN HEILIGE VRYDAGAAND

           METTE VIR GROOT EN HEILIGE SATERDAG

Priester   Geseënd is ons God, immer, nou en altyd en tot in ewigheid.

Leser      Amen.

Priester   Eer aan U, ons God, eer aan U.

           Hemelse Koning, Trooster, Gees van die Waarheid,
           alomteenwoordig en met Wie alles vervul is,
           Skatkis van die goeie en Gewer van lewe,
           kom woon in ons,
           suiwer ons van alle onreinheid,
           en red ons siele, o Goeie.

Leser      Heilige God, Heilige Magtige, Heilige Onsterflike, ontferm U
           oor ons. (drie maal)

           Eer aan die Vader en aan die Seun en aan die Heilige Gees,
           nou en altyd en tot in ewigheid. Amen.

           Alheilige Drie-eenheid, ontferm U oor ons.
           Here, reinig ons van ons sondes.
           Meester, vergeef ons ons oortredinge.
           Heilige, besoek en genees ons swakhede,
           om u Naams ontwil.

           Here, ontferm U. Here, ontferm U. Here, ontferm U.

           Eer aan die Vader en aan die Seun en aan die Heilige Gees,
           nou en altyd en tot in ewigheid. Amen.

           Onse Vader, wat in die hemele is,
           laat u naam geheilig word.
           Laat u koninkryk kom.
           Laat u wil geskied
           soos in die hemel net so ook op die aarde.
           Gee ons vandag ons daaglikse brood
           en vergeef ons ons skulde
           soos ons ook ons skuldenaars vergewe
           en lei ons nie in versoeking nie
           maar verlos ons van die bose.

Priester   Want aan U behoort die Koninkryk en die krag en die
           heerlikheid, aan die Vader en die Seun en die Heilige Gees, nou
           en altyd en tot in ewigheid.
                                     2


Leser        Amen.

             Here, ontferm U. (twaalf maal)

             Eer aan die Vader en aan die Seun en aan die Heilige Gees,
             nou en altyd en tot in ewigheid. Amen.

             Kom, laat ons aanbid en neerval voor God, ons Koning.
             Kom, laat ons aanbid en neerval voor Christus God, ons
             Koning.
             Kom, laat ons aanbid en neerval voor Christus self, ons
             Koning en God.

Psalm 19

Mag die Here u verhoor in die dag van benoudheid; mag die naam van die
God van Jakob u beskerm.
Mag Hy u hulp stuur uit die heiligdom, en u ondersteun uit Sion.
Mag Hy dink aan al u offerandes en u brandoffer met welgevalle aansien. Mag
Hy u gee na u hart en al u voornemens vervul.
Ons sal ons verheug in u verlossing, en in die Naam van ons God sal ons
verheerlik word. Mag die Here al u bedes vervul.
Nou weet ek dat die Here sy gesalfde gered het. Hy sal hom verhoor uit sy
heilige hemel; in magtige dade is die verlossing van sy regterhand.
Sommige roem op strydwaens en sommige op perde, maar ons sal verheerlik
word deur die Naam van die Here.
Hulle is geboei en het geval, maar ons het opgestaan en is opgerig.
Here, verlos die koning, en verhoor ons, op die dag wanneer ons U aanroep.

Psalm 20

O Here, in u sterkte sal die koning bly wees, en in u verlossing sal hy hom
uitermate verheug.
U het hom sy hartsverlange gegee en die begeerte van sy lippe nie geweier
nie.
Want U het hom tegemoetgekom met seëninge van goedheid; op sy hoof het
U 'n kroon van edelstene geplaas.
Hy het die lewe van U gevra en U het hom lengte van dae gegee, vir ewig en
altyd.
Groot is sy roem in u heil; U sal heerlikheid en majesteit op hom lê.
U sal hom seën vir ewig en altyd; U sal hom bly maak met vreugde by u
aangesig.
Want die koning vertrou op die Here, en deur die barmhartigheid van die
Allerhoogste sal hy nie wankel nie.
Laat u hand deur al u vyande ervaar word; laat u regterhand almal vind wat U
haat.
U sal hulle tot 'n vuuroond maak tydens u verskyning; die Here sal hulle
teister in sy toorn, en vuur sal hulle verteer.
U sal hulle vrug van die aarde af verdelg, en hulle nageslag van die
mensekinders af weg.
                                      3


Want hulle het onheil teen U bedoel, en hulle het planne bedink, wat hulle
glad sal kan uitvoer nie.
U sal hulle op die vlug laat slaan; onder u oorblyfsel sal u hulle
teenwoordigheid berei
Verhef U, Here, in u sterkte; ons sal sing en psalmsing oor u magtige dade.



Leser        Heilige God, Heilige Magtige, Heilige Onsterflike, ontferm U
             oor ons. (drie maal)

             Eer aan die Vader en aan die Seun en aan die Heilige Gees,
             nou en altyd en tot in ewigheid. Amen.

             Alheilige Drie-eenheid, ontferm U oor ons.
             Here, reinig ons van ons sondes.
             Meester, vergeef ons ons oortredinge.
             Heilige, besoek en genees ons swakhede,
             om u Naams ontwil.

             Here, ontferm U. Here, ontferm U. Here, ontferm U.

             Eer aan die Vader en aan die Seun en aan die Heilige Gees,
             nou en altyd en tot in ewigheid. Amen.

             Onse Vader, wat in die hemele is,
             laat u naam geheilig word.
             Laat u koninkryk kom.
             Laat u wil geskied
             soos in die hemel net so ook op die aarde.
             Gee ons vandag ons daaglikse brood
             en vergeef ons ons skulde
             soos ons ook ons skuldenaars vergewe
             en lei ons nie in versoeking nie
             maar verlos ons van die bose.

Priester     Want aan U behoort die Koninkryk en die krag en die
             heerlikheid, aan die Vader en die Seun en die Heilige Gees, nou
             en altyd en tot in ewigheid.

Leser        Amen.

             Here, red u volk,
             en seën u erfdeel;
             skenk die oorwinning
             aan die vromes oor hul vyande;
             en deur die krag van u Kruis bewaar u gemeenskap.

             Eer aan die Vader en aan die Seun en aan die Heilige Gees.
                                     4


             Uit vrye wil verhef op die Kruis,
             skenk u barmhartighede, o Christus God, aan die nuwe
             gemeenskap wat u naam dra.
             Verbly u volk deur u krag
             en skenk hul die oorwinning oor hul vyande.
             Mag hul U as bondgenoot hê,
             'n wapen van vrede,
             'n onoorwinlike segeteken.

             Nou en altyd en tot in ewigheid. Amen.

             Ontsagwekkende beskermster
             wat nie beskaam nie,
             verag, o goeie, ons smeekbedes nie.
             O albesonge Theotokos,
             versterk die Ortodokse gemeenskap,
             red u volk en gee hulle die oorwinning vanuit die hemel,
             want u het God gebaar, o eniggeseënde.




Diaken*      Wees ons barmhartig, o God, volgens u groot barmhartigheid,
             ons bid U, hoor ons en wees barmhartig.

Volk         Here, ontferm U. (3x) En so na elk van die oorblywende bedes.

             Ook bid ons vir die vrome, Ortodokse Christene.

             Ook bid ons vir ons vader, pous en patriarg N., ons aartsbiskop
             en herder N., en vir al ons broers en susters in Christus.

Priester     Want U is ‘n barmhartige en mensliewende God, en tot U stuur
             ons die lof omhoog, tot die Vader en die Seun en die Heilige
             Gees, nou en altyd en tot in ewigheid.

Leser        Amen. Vader, seën in die Naam van die Here.

Priester     Eer aan die heilige, eenwesenlike, lewendmakende en
             onverdeelde Drie-eenheid, immer, nou en altyd en tot in
             ewigheid.

Leser              Amen.

Die Ses Psalms

Eer aan God in die hoogste hemele, en vrede op aarde, in die mense 'n
welbehae. (drie maal)
                                       5

Here, U sal my lippe open, en my mond sal u lof verkondig. (twee maal)

Psalm 3

O Here, waarom het my verdrukkers vermenigvuldig? Baie staan teen my op.
Baie sê van my siel: daar is geen redding vir hom in sy God nie.
Maar U, Here, is my helper, my eer en die Een wat my hoof ophef.
Met my stem het ek tot die Here geroep, en Hy het my gehoor vanaf sy heilige
berg.
Ek het gaan lê en aan die slaap geraak; ek het wakker geword, want die Here
sal my help.
Ek sal nie bang wees vir tienduisende van die volk wat rondom my stelling
inneem nie.
Staan op, Here; red my, my God; want U het almal geslaan wat my sonder
rede haat, die tande van sondaars het U verbrysel.
Aan die Here behoort die redding, en oor u volk is u seën.

En weer

Ek het gaan lê en aan die slaap geraak; ek het wakker geword, want die Here
sal my help.

Psalm 37

O Here, straf my nie in u toorn nie en kasty my nie in u grimmigheid nie.
Want u pyle het in my ingedring, en u hand het swaar op my gerus.
Daar is geen genesing in my vlees vanweë u grimmigheid nie, daar is geen
vrede in my gebeente nie vanweë my sonde.
Want my ongeregtighede het oor my hoof gegaan; soos 'n swaar las het hulle
my neergedruk.
My wonde het gestink en swere gevorm vanweë my dwaasheid.
Ek het in ellende verkeer, en was heeltemal krom; die hele dag het ek in rou
gegaan.
Want my lendene is gevul met bespottinge, en daar is geen genesing in my
vlees nie.
Ek is mishandel en erg verneder, ek het geweekla vanweë die gesug van my
hart.
Here, voor U is heel my begeerte, en my gesug is nie vir U verborge nie.
My hart is verwar, my krag het my verlaat, en die lig van my oë, ook dit is nie
by my nie.
My vriende en bure het nadergekom en teenoor my gestaan, en my
naasbestaandes het ver van my gestaan.
En dié wat my lewe soek het geweld gebruik, en hulle wat my ongeluk soek
het dwaashede gepraat en die hele dag listige planne bedink.
Maar ek, soos 'n dowe het ek niks gehoor nie, en soos 'n stomme wat sy
mond nie oopmaak nie.
En ek het geword soos 'n man wat nie hoor nie en wat geen teregwysing in sy
mond het nie.
Want op U, Here, het ek gehoop; U sal verhoor, Here my God.
Want ek het gesê: Laat my vyande nooit oor my leedvermaak hê nie. Toe my
voete gewankel het, het hulle grootgepraat teenoor my.
                                        6


Want ek is gereed vir slae, en my smart is altyddeur voor my.
Want ek sal my ongeregtigheid bely, en my bekommer oor my sonde.
Maar my vyande lewe en hulle het te sterk geword vir my, en hulle wat my
onregverdiglik haat, het vermenigvuldig.
En die wat kwaad vir goed vergeld het my belaster, omdat ek die goeie
nagejaag het.
Verlaat my nie, o Here my God; gaan nie van my af weg nie. Maak gou om
my te help, o Here van my verlossing.

En weer:

Verlaat my nie, o Here my God; gaan nie van my af weg nie. Maak gou om
my te help, o Here van my verlossing.

Psalm 62

O God, my God, vroeg in die môre kom ek na U; my siel het na U gedors; hoe
dikwels het my vlees na U verlang in 'n verlate land, onbegaanbaar en sonder
water.
So het ek in die heiligdom voor U verskyn, om u mag en u heerlikheid te sien.
Want u barmhartigheid is beter as die lewe; my lippe sal U prys.
So sal ek U prys my lewe lank, en in u Naam my hande ophef.
Mag my siel soos met vet en vettigheid versadig word, en my mond sal U prys
met jubelende lippe.
Wanneer ek aan U gedink het op my bed, soggens, het ek oor U gepeins.
Want U was 'n hulp vir my, en in die skaduwee van U vleuels sal ek jubel.
My siel is aan U verkleef, u regterhand het my gehelp.
Maar hulle wat vergeefs my siel gesoek het, sal in die onderste plekke van die
aarde ingaan. Hulle sal oorgelewer word aan die mag van die swaard; die
deel van jakkalse sal hulle word.
Maar die koning sal bly wees in God; elkeen wat by Hom sweer sal geprys
word, want die mond van hulle wat onregmatige dinge spreek, is toegestop.

En weer:

Soggens het ek oor U gepeins. Want U was 'n hulp vir my, en in die
skaduwee van u vleuels sal ek jubel.
My siel is aan U verkleef, u regterhand het my gehelp.

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Halleluja, halleluja, halleluja. Eer aan U, o God.
Halleluja, halleluja, halleluja. Eer aan U, o God.
Halleluja, halleluja, halleluja. Eer aan U, o God.

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Psalm 87
                                       7


Here, God van my heil, bedags, en ook in die nag, het ek voor u aangesig
geroep.
Laat my gebed voor u aangesig kom, neig U oor tot my smeking.
Want my siel is versadig met die kwade, en my lewe het tot na aan die
doderyk gekom.
Ek is gereken by die wat in die kuil neerdaal; ek het geword soos 'n man wat
sonder hulp is, vry onder die dooies.
Soos die wat verslaan is en in die graf lê, aan wie U nie gedink het nie, en
hulle is afgestoot van u hand.
Hulle het my in die diepste kuil gesit, in duisternis en in die skadu van die
dood.
U grimmigheid het swaar op my gerus, en U het al u golwe teen my gebring.
U het my bekendes ver van my verwyder; hulle het my 'n gruwel vir hulself
gemaak.
Ek is oorgelewer en het nie uitgegaan nie; my oë het swak geword vanweë
my armoede.
Ek het U aangeroep, Here, die hele dag deur; ek het my hande tot U
uitgestrek.
Sal U vir die dooies wonders doen? Of sal geneeshere hulle laat opstaan om
U in erkentlikheid te bely?
Sal iemand u barmhartigheid in die graf bekendmaak, of u waarheid in die
plek van vernietiging?
Sal u wonders in die duisternis bekend word, en u geregtigheid in die land van
vergetelheid?
Maar ek het U aangeroep, Here, en in die môre sal my gebed U tegemoet
kom.
Waarom, Here, het U my siel verstoot, en wend U u aangesig van my af weg?
Ek is arm en ervaar moeite van my jeug af; nadat ek verhoog is, is ek
verneder en het ek in wanhoop verval.
U toorn het oor my gegaan, en u verskrikkinge het my verbyster.
Hulle het my omring soos water; die hele dag het hulle my saam omsingel.
U het vriend en naaste ver van my verwyder, en my bekendes vanweë my
ellende.

En weer:

Here, God van my heil, bedags, en ook in die nag, het ek voor u aangesig
geroep. Laat my gebed voor u aangesig kom, neig u oor tot my smeking.

Psalm 102

Loof die Here, o my siel, lofwaardig is u, o Heer. Loof die Here o my siel, en
alles wat binne my is sy heilige Naam.
Loof die Here, o my siel, en vergeet geeneen van sy weldade nie.
Wat al jou ongeregtighede vergewe, wat al jou kwale genees.
Wat jou lewe verlos van die verderf, wat jou met barmhartigheid en deernis
kroon.
Wat jou verlange met die goeie vervul. Jou jeug sal weer nuut word soos die
van 'n arend.
Die Here bewys barmhartigheid en geregtigheid aan al die veronregtes.
Hy het aan Moses sy weë bekend gemaak, aan die kinders van Israel sy wil.
                                       8


Barmhartig en genadig is die Here lankmoedig en groot van goedertierenheid.
Nie tot die einde sal Hy vertoorn wees nie, ook sal Hy nie vir ewig wraaksugtig
wees nie.
Nie volgens ons ongeregtighede het Hy met ons gehandel nie, ook het Hy ons
nie vergeld volgens ons sondes nie.
Want so hoog soos die hemel is bo die aarde het die Here sy barmhartigheid
laat toeneem oor dié wat Hom vrees.
So ver as die ooste van die weste is, so ver het Hy ons ongeregtighede van
ons verwyder.
Soos 'n vader medelye het met sy kinders, so het die Here medelye gehad
met dié wat Hom vrees, want Hy, Hy weet watter maaksel ons is, Hy het
onthou dat ons stof is.
Die mens: soos die gras is sy dae; soos 'n blom van die veld, so sal hy bloei.
Want die wind het daaroor gegaan, en dit sal nie meer wees nie, en dit sal sy
plek nie meer ken nie.
Maar die barmhartigheid van die Here is van ewigheid tot ewigheid oor dié
wat Hom vrees.
En sy geregtigheid vir kindskinders; vir dié wat sy verbond hou; en dink aan sy
gebooie om dié te doen.
Die Here het sy troon in die hemel berei en sy koninkryk heers oor alles.
Loof die Here, al sy Engele, kragtiges in mag wat sy woord volbring in
gehoorsaamheid aan die stem van sy woorde.
Loof die Here al sy leërskare, sy dienaars wat sy wil doen.
Loof die Here al sy werke op al die plekke van sy heerskappy. Loof die Here,
o my siel.

En weer:

Op al die plekke van sy heerskappy: Loof die Here, o my siel.

Psalm 142

Here, hoor my gebed; luister na my smeking in u waarheid; verhoor my in u
geregtigheid.
En gaan nie na die gereg met u kneg nie, want niemand wat leef, sal voor u
aangesig geregverdig word nie.
Want die vyand het my siel vervolg; hy het my lewe tot teen die grond
verneder; hy het my laat sit in duisternis soos hulle wat lankal dood is, en my
gees is vermoeid oor my; my hart is ontsteld in my.
Ek het die ou dae onthou; ek het nagedink oor al u dade; oor die werke van u
hande het ek steeds nagedink.
Ek het my hande tot U uitgestrek; my siel smag na U soos 'n dorsland.
Hoor my gou, Here; my gees het my begewe.
Wend nie u aangesig van my af nie, sodat ek nie sal word soos hulle wat in
die kuil neerdaal nie.
Laat my in die môre u barmhartigheid hoor, want op U het ek gehoop.
Maak, Here, aan my die weg bekend waarop ek moet gaan, want tot U het ek
my siel opgehef.
Bevry my van my vyande, Here, want tot U het ek my toevlug geneem. Leer
my om u wil te doen, want U is my God.
                                        9


U goeie Gees sal my in 'n land van opregtheid lei. Om u naam ontwil, Here,
sal U my lewend maak.
In u geregtigheid sal U my siel uit verdrukking lei. En in u ontferming sal U my
vyande uitroei.
En sal U almal vernietig wat my siel verdruk, want ek is u kneg.

En weer

Verhoor my in u geregtigheid, o Here, en gaan nie na die gereg met u kneg
nie. (twee maal) U goeie Gees sal my in 'n land van opregtheid lei.

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Halleluja, halleluja, halleluja. Eer aan U, o God.
Halleluja, halleluja, halleluja. Eer aan U, o God.
Halleluja, halleluja, halleluja. Eer aan U, o God.

Diaken*       Laat ons in vrede bid tot die Heer.

Volk          Here, ontferm U. En so na elk van die volgende bedes.

Diaken*       Om die vrede van bo en die redding van ons siele, laat ons
              bid tot die Heer.

              Om vrede vir die hele wêreld, die welsyn van die heilige Kerke
              van God, en die eenheid van almal, laat ons bid tot die Heer.

              Vir hierdie heilige Huis, en vir hulle wat dit met geloof, eerbied
              en die vrees van God betree, laat ons bid tot die Heer.

              Vir ons vader, pous en patriarg N., vir ons aartsbiskop en herder
              N., vir die eerbiedwaardige priesterskap, die diakonaat in
              Christus, vir alle geestelikes en die hele volk, laat ons bid tot die
              Heer.

              Vir die mense van ons land, en vir alle owerhede en magte wat
              oor ons gestel is, laat ons bid tot die Heer.

              Vir hierdie patriargaat en hierdie heilige bisdom, vir alle stede en
              dorpe, en vir die gelowiges wat daar woon, laat ons bid tot die
              Heer.

              Vir gunstige weer, ‘n oorvloedige opbrengs van die aarde, en tye
              van vrede, laat ons bid tot die Heer.

              Vir reisigers op land, see en in die lug, vir hulle wat siek is en
              hulle wat ly, vir gevangenes en hul verlossing, laat ons bid tot
              die Heer.
                                     10


             Om ons bevryding van alle verdrukking, toorn, gevaar en nood,
             laat ons bid tot die Heer.

             Help ons, red ons, ontferm U oor ons en bewaar ons, o God,
             deur u genade.

             Terwyl ons ons alheilige, onbevlekte, hooggeseënde en
             glorieryke Meesteres, die Theotokos en immermaagd Maria,
             saam met al die heiliges gedenk, laat ons onsself en mekaar en
             ons hele lewe toevertrou aan Christus ons God.

Volk         Aan U, o Heer.

             Want U kom toe alle heerlikheid, eer en aanbidding, Vader,
             Seun en Heilige Gees, nou en altyd en tot in ewigheid.

Volk         Amen.

Daarna sing ons in Toon 2

Die Here is God en het aan ons verskyn. Geseënd is Hy wat kom in die Naam
van die Heer.

Vs. 1 Bely die Here in erkentlikheid en roep sy heilige Naam aan.

Die Here is God en het aan ons verskyn. Geseënd is Hy wat kom in die Naam
van die Heer.

Vs. 2 Al die nasies het my omsingel, maar in die Naam van die Here het ek
hulle afgeweer.

Die Here is God en het aan ons verskyn. Geseënd is Hy wat kom in die Naam
van die Heer.

Vs. 3 Dit het van die Here gekom, en dit is wonderbaar in ons oë.

Die Here is God en het aan ons verskyn. Geseënd is Hy wat kom in die Naam
van die Heer.

Apolitikia – Toon 2

Die edelmoedige Josef het u vlekkelose liggaam van die Kruishout afgehaal
dit in skoon linne met speserye toegedraai,
en in 'n nuwe graf neergelê.

Eer aan die Vader en aan die Seun en aan die Heilige Gees.

Toe U, o Onsterflike Lewe, neergedaal het tot die dood,
het U die doderyk met die weerligstraal van u Godheid gedood.
en toe U die dooies uit die onderwêreld opgewek het,
                                      11


het al die magte van die hemel uitgeroep:
O Gewer van Lewe, Christus ons God, eer aan U.

Nou en altyd en tot in ewigheid. Amen.

Die Engel het by die graf gestaan en tot die mirredraende vroue geroep:
Mirre is gepas vir sterflikes,
maar Christus het getoon dat Hy die bederf nie ken nie.

             DIE KLEIN LITANIE

Diaken*      Laat ons keer op keer in vrede bid tot die Heer.

Volk         Here, ontferm U.

Diaken*      Help ons, red ons, ontferm U oor ons, en bewaar ons, o God,
             deur u genade.

Volk         Here, ontferm U.

Diaken*      Terwyl ons ons alheilige, onbevlekte, hooggeseënde en
             glorieryke Meesteres, die Theotokos en immermaagd Maria,
             saam met al die heiliges gedenk, laat ons onsself en mekaar en
             ons hele lewe toevertrou aan Christus ons God.

Volk         Aan U, o Heer.

Priester     Want aan U behoort die mag, en aan U behoort die koninkryk en
             die krag en die heerlikheid: aan die Vader en die Seun en die
             Heilige Gees, nou en altyd en tot in ewigheid.

Volk         Amen.

Kathismata – Toon 1

Josef het u vererenswaardige Liggaam
van Pilatus gevra,
dit in skoon linne met heerlike speserye gesalf
en in 'n nuwe graf neergelê.
Waarop die Mirredraende Vroue
teen dagbreek uitgeroep het:
“Toon ons u Opstanding, o Christus,
soos U vooruit gesê het.”

Eer aan die Vader en aan die Seun en aan die Heilige Gees.

“Toon ons u Opstanding, o Christus,
soos U vooruit gesê het.”

Nou en altyd en tot in ewigheid. Amen.
                                      12


Die Engelekore was verbaas om te sien
hoe Hy wat in die boesem van die Vader gesetel is
as 'n dooie in 'n graf neergelê word,
Hy die Onsterflike.
Die Engele-ordes omring Hom
saam met die dooies in die Doderyk,
en hul verheerlik Hom as Skepper en Heer.

Psalm 50

Ontferm U oor my, o God, volgens u groot barmhartigheid en wis volgens die
oorvloed van u medelye my oortreding uit.
Was my heeltemal van my ongeregtigheid en reinig my van my sonde.
Want ek ken my ongeregtigheid, en my sonde is altyd voor my.
Teen U alleen het ek gesondig en gedoen wat boos is in u oë, sodat U
geregverdig mag word deur u woorde, en u mag oorwin wanneer U geoordeel
word.
Want kyk, in ongeregtighede is ek ontvang, en in sondes het my moeder my
gebaar.
Want kyk, U het waarheid liefgehad, die geheime en verborgene van u
wysheid het U aan my bekend gemaak.
U sal my besprinkel met hisop, en ek sal gereinig word; U sal my was en ek
sal witter word as sneeu.
U sal my vreugde en blydskap laat hoor; die vernederde gebeentes sal jubel.
Wend u aangesig van my sondes af, en wis al my ongeregtighede uit.
Skep in my 'n rein hart, o God, en gee opnuut 'n opregte gees in my binneste.
Verwerp my nie van u aangesig nie, en neem u Heilige Gees nie van my weg
nie.
Gee my weer die vreugde van u heil, en versterk my deur u bestierende
Gees.
Ek sal wetteloses u weë leer, en die goddeloses sal hulle tot U wend.
Red my van bloedskuld, o God, God van my heil; my tong sal jubel oor u
geregtigheid.
Here, U sal my lippe open, en my mond sal u lof verkondig.
Want as U 'n offer verlang het, sou ek dit gegee het; in brandoffers sal U geen
behae hê nie.
'n Offer aan God is 'n verbryselde gees; 'n verbryselde en vernederde hart sal
God nie verag nie.
Doen goed, Here, aan Sion in u welbehae, en laat die mure van Jerusalem
gebou word.
Dan sal U 'n welbehae hê in 'n offer van geregtigheid, in offergawe en
brandoffers.
Dan sal hulle stiere offer op u altaar.

En daarna begin die Kanon in Toon 6

EERSTE ODE
Irmos.
                                      13


Hy wat eens die agtervolgende tiran
in die golwe van die see verberg het,
is deur die kinders van hulle wat gered is
in die aarde verberg.
Maar laat ons soos die jonkvroue sing tot die Heer,
want roemryk is Hy verheerlik.

Eer aan U, ons God, eer aan U.

Here my God, ek sal vir U
‘n afskeidsgesang en begrafnislied sing,
vir U wat deur u begrafnis vir my
die poorte tot die lewe geopen het,
en deur u dood die dood
en Onderwêreld gedood het.

Eer aan U, ons God, eer aan U.

Here my God, ek sal vir U
‘n afskeidsgesang en begrafnislied sing,
vir U wat deur u begrafnis vir my
die poorte tot die lewe geopen het,
en deur u dood die dood
en Onderwêreld gedood het.

Eer aan die Vader en aan die Seun en aan die Heilige Gees.

Die bo-wêreldse en onderwêreldse
het by u dood gebewe,
toe hulle U, My Verlosser, op die troon daar bowe
en onder in die graf gesien het.
Want bo begrip is U as 'n dooie gesien,
U die bron van die lewe.

Nou en altyd en tot in ewigheid. Amen.

U het in die dieptes van die aarde neergedaal
om alles met u heerlikheid te vervul.
Want my wese wat in Adam is,
was vir U nie verborge nie
en deur begrawe te word, o Mensliewende,
maak U my wat verdorwe was nuut.

Katawasia

Hy wat eens die agtervolgende tiran
in die golwe van die see verberg het,
is deur die kinders van hulle wat gered is
in die aarde verberg.
                                     14


Maar laat ons soos die jonkvroue sing tot die Heer,
want roemryk is Hy verheerlik.

DERDE ODE
Irmos

Die Skepping is deur groot vrees aangegryp
toe dit U wat eens heel die aarde vryelik bo die waters opgehang het
sien hang het op Golgota,
en dit roep uit:
Niemand is heilig nie
buiten U, o Heer.

Eer aan U, ons God, eer aan U.

Deur gesigte te vermenigvuldig
het U simbole van u begrafnis aangetoon,
maar nou het U, as God en Mens,
u geheime duidelik gemaak,
ook aan hulle in die Onderwêreld wat roep;
Niemand is heilig nie buiten U, o Heer.

Eer aan U, ons God, eer aan U.

Deur gesigte te vermenigvuldig
het U simbole van u begrafnis aangetoon,
maar nou het U, as God en Mens,
u geheime duidelik gemaak,
ook aan hulle in die Onderwêreld wat roep;
Niemand is heilig nie buiten U, o Heer.

Eer aan die Vader en aan die Seun en aan die Heilige Gees.

U het u arms uitgestrek
en wat voorheen geskei was, verenig,
En deur bedek te word deur die kleed en graf, o Verlosser,
het U hulle wat geboei was, bevry.
Niemand is heilig nie buiten U, o Heer.

Nou en altyd en tot in ewigheid. Amen.

Deur u wil is U, o Onbevatlike,
in ‘n verseëlde graf vasgehou.
En deur u werkinge het U op Goddelike wyse
u krag bekend gemaak aan hulle wat sing: O Mensliewende,.
Niemand is heilig nie buiten U, o Heer.

Katawasia

Die Skepping is deur groot vrees aangegryp
                                      15


toe dit U wat eens heel die aarde vryelik bo die waters opgehang het
sien hang het op Golgota,
en dit roep uit:
Niemand is heilig nie
buiten U, o Heer.

DIE KLEIN LITANIE


Diaken*       Laat ons keer op keer in vrede bid tot die Heer.
Volk          Here, ontferm U.
Diaken*       Help ons, red ons, ontferm U oor ons, en bewaar ons, o God,
              deur u genade.
Volk          Here, ontferm U.
Diaken*       Terwyl ons ons alheilige, onbevlekte, hooggeseënde en
              glorieryke Meesteres, die Theotokos en immermaagd Maria,
              saam met al die heiliges gedenk, laat ons onsself en mekaar en
              ons hele lewe toevertrou aan Christus ons God.
Volk          Aan U, o Heer.

Priester      Want U is ons God, en tot U stuur ons die lof omhoog,
              tot die Vader en die Seun en die Heilige Gees, nou en altyd
              en tot in ewigheid.

Volk         Amen.

Kathismagesang - Toon 1

Die soldate, o Verlosser, wat u graf bewaak het,
het soos dooies geword by die glans van die engel,
wat verskyn het en aan die vroue die Opstanding verkondig het.
Ons verheerlik U wat die verderf vernietig.
Ons val neer voor U wat opgestaan het uit die graf
en wat alleen ons God is.

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Die soldate, o Verlosser, wat u graf bewaak het,
het soos dooies geword by die glans van die engel,
wat verskyn het en aan die vroue die Opstanding verkondig het.
Ons verheerlik U wat die verderf vernietig.
Ons val neer voor U wat opgestaan het uit die graf
en wat alleen ons God is.


VIERDE ODE
Irmos
                                     16


Habakuk het u goddelike selfontlediging
op die Kruis vooruitgesien,
en verbaas uitgeroep:
U het die mag van die magtiges verbreek, o Goeie,
en met hulle in die Onderwêreld
gespreek, as die Almagtige.

Eer aan U, ons God, eer aan U.

U het die sewende dag geheilig,
wat U eens geseën het deur te rus van u werke.
Want U bring alles tot stand en maak dit nuut,
terwyl U die Sabbat hou, my Verlosser, en u krag herwin.

Eer aan U, ons God, eer aan U.

U het die sewende dag geheilig,
wat U eens geseën het deur te rus van u werke.
Want U bring alles tot stand en maak dit nuut,
terwyl U die Sabbat hou, my Verlosser, en u krag herwin.

Eer aan die Vader en aan die Seun en aan die Heilige Gees.

Deur u groter krag het U die oorwinning behaal;
U siel is van u liggaam geskei,
wat die bande van die Dood sowel as die Onderwêreld verbreek het, o Woord,
deur u mag.

Nou en altyd en tot in ewigheid. Amen.

Die Onderwêreld het, toe dit U ontmoet het, o Woord,
verbitterd geraak by die aanskoue van 'n vergoddelikte sterweling,
bevlek met wonde en almagtig,
en dit het by die aanskoue van dié gesig verskrik teruggedeins.

Katawasia

Habakuk het u goddelike selfontlediging
op die Kruis vooruitgesien,
en verbaas uitgeroep:
U het die mag van die magtiges verbreek, o Goeie,
en met hulle in die Onderwêreld
gespreek, as die Almagtige.

VYFDE ODE
Irmos

Jesaja het u Godsverskyning, wat uit medelye vir ons plaasgevind het,
as 'n aandlose lig gesien, o Christus,
en hy het uit die nagwaak opgestaan en uitgeroep:
                                      17


Die dooies sal opstaan en hulle in die grafte sal ontwaak,
en almal op aarde sal hulle verheug.

Eer aan U, ons God, eer aan U.

Deur stof aan te geneem het, o Formeerder,
maak U die aardgeborenes nuut,
en die kleed en die graf wys heen na die Misterie in U, o Woord.
Want die Edelmoedige Raadsman vervul die raad
van Hom wat U verwek het,
en wat my in U op heerlike wyse weer nuut maak.

Eer aan U, ons God, eer aan U.

Deur stof aan te geneem het, o Formeerder,
maak U die aardgeborenes nuut,
en die kleed en die graf wys heen na die Misterie in U, o Woord.
Want die Edelmoedige Raadsman vervul die raad
van Hom wat U verwek het,
en wat my in U op heerlike wyse weer nuut maak.

Eer aan die Vader en aan die Seun en aan die Heilige Gees.

Deur die dood omskep U die sterflikheid,
deur die graf, die verganklikheid.
Want op 'n wyse wat gepas is vir God
maak U u aangenome natuur onverganklik en onsterflik.
Want u vlees het bederf nie geken nie, o Meester,
en u siel is nie soos 'n vreemdeling aan die Onderwêreld oorgelaat nie.

Nou en altyd en tot in ewigheid. Amen.

U het voortgekom uit 'n geboorte vry van barensnood,
en is, o my Skepper, in u sy deurboor,
waardeur U die herskepping van Eva bewerk het deur Adam te word,
deur bo-natuurlik 'n slaap te slaap wat lewe verwek
en lewe wek uit slaap en verganklikheid, as die Almagtige.

Katawasia

Jesaja het u Godsverskyning,
wat uit medelye vir ons plaasgevind het,
as 'n aandlose lig gesien, o Christus,
en hy het uit die nagwaak opgestaan en uitgeroep:
Die dooies sal opstaan en hulle in die grafte sal ontwaak,
en almal op aarde sal hulle verheug.

SESDE ODE
Irmos
                                      18


Jona is omvat, maar nie vasgehou,
in die buik van die walvis.
Want hy beeld U uit wat gely het
en aan begrawing oorgegee is,
en soos uit 'n bruidskamer het hy uit die ondier gespring
en tot die wagte geroep:
Julle wat vergeefs en valslik waak,
het jul eie barmhartigheid versaak.

Eer aan U, ons God, eer aan U.

U is geskeur, o Woord, maar nie weggeskeur,
van die vlees waaraan U deel gehad het nie.
Want al is u tempel ten tyde van u lyding vernietig,
was daar steeds die een persoon van u Godheid en u vlees.
Want in beide is U een Seun,
Woord van God, God en mens.

Eer aan U, ons God, eer aan U.

U is geskeur, o Woord, maar nie weggeskeur,
van die vlees waaraan U deel gehad het nie.
Want al is u tempel ten tyde van u lyding vernietig,
was daar steeds die een persoon van u Godheid en u vlees.
Want in beide is U een Seun,
Woord van God, God en mens.

Eer aan die Vader en aan die Seun en aan die Heilige Gees.

Adam se val het sterwelinge gedood maar nie God nie,
want al het u stoflike natuur gely,
het u goddelikheid onvatbaar vir lyding gebly.
Wat verganklik was in U het U tot onverganklikheid omvorm,
en U het 'n bron van onverganklike lewe
uit u Opstanding geopenbaar

Nou en altyd en tot in ewigheid. Amen.

Die Onderwêreld heers oor die geslag van sterwelinge
maar nie vir ewig nie.
Want toe U in die graf neergelê is, o Magtige,
het U met u lewegewende hand
die grendels van die Dood in stukke gebreek,
en aan hulle wat van alle tye af daar slaap
geen valse verlossing verkondig nie,
o Verlosser wat die eersgeborene uit die dode is.

Katawasia.
                                      19


Jona is omvat, maar nie vasgehou,
in die buik van die walvis.
Want hy beeld U uit wat gely het
en aan begrawing oorgegee is,
en soos uit 'n bruidskamer het hy uit die ondier gespring
en tot die wagte geroep:
Julle wat vergeefs en valslik waak,
het jul eie barmhartigheid versaak.

DIE KLEIN LITANIE


Diaken*      Laat ons keer op keer in vrede bid tot die Heer.
Volk         Here, ontferm U.
Diaken*      Help ons, red ons, ontferm U oor ons, en bewaar ons, o God,
             deur u genade.
Volk         Here, ontferm U.
Diaken*      Terwyl ons ons alheilige, onbevlekte, hooggeseënde en
             glorieryke Meesteres, die Theotokos en immermaagd Maria,
             saam met al die heiliges gedenk, laat ons onsself en mekaar en
             ons hele lewe toevertrou aan Christus ons God.
Volk         Aan U, o Heer.

Priester     Want U is die Vredevors en die Redder van ons siele, en tot U
             stuur ons die lof omhoog, tot die Vader en die Seun en die
             Heilige Gees, nou en altyd en tot in ewigheid.

Volk         Amen.

Kontakion – Toon 6

Hy wat die Afgrond gesluit het, word dood gesien;
en met speserye in linne toegedraai
word die Onsterflike as sterweling in 'n graf gelê.
En vroue het gekom om Hom te salf,
terwyl hulle bitterlik ween en uitroep:
Dit is die hooggeseënde Sabbat waarop Christus slaap,
maar Hy sal opstaan op die derde dag.

Ikos

Hy wat alles byeenhou, is verhef op die Kruis en heel die Skepping het
geween toe dit Hom naak sien hang het aan die Hout.
Die son het sy strale verberg, en die sterre het hul glans verloor.
Die aarde het met groot vrees gebewe,
en die see het gevlug, en die rotse het oopgeskeur.
Baie grafte het oopgegaan en die liggame van heiliges is opgewek.
Die Onderwêreld kreun, en Jode oorweeg hoe om Christus se Opstanding in
                                      20


twyfel te laat trek.
Die vroue roep uit:
Dit is die hooggeseënde Sabbat waarop Christus slaap,
maar Hy sal opstaan op die derde dag.

Die Leser lees die Sinaksarion van die dag uit die Menaion, gevolg deur die
volgende uit die Triodion:

Op die Groot en Heilige Sabbat vier ons die begrafnis van die goddelike
liggaam van ons Here en God en Verlosser, Jesus Christus, en sy neerdaling
na die Doderyk, waardeur ons geslag van die verganklikheid teruggeroep is
en oorgegaan het na die ewige lewe.

Vers. Vergeefs bewaak julle die graf, o wagters. Want geen graftombe sal die
Lewe self kan vashou nie.

In u onuitspreeklike selfvernedering, o Christus ons God, ontferm U oor ons.
Amen

SEWENDE ODE.
Irmos

Onuitspreeklike wonder!
Hy wat in die oond die heilige Jongelinge uit die vlam gered het,
word as 'n lewelose lyk in 'n graf gelê,
tot verlossing van ons wat sing:
O Verlosser, ons God, lofwaardig is U!

Eer aan U, ons God, eer aan U.

Die onderwêreld is gewond,
toe dit Hom in die hart ontvang het
Wie se sy deur 'n spies deurboor is, en verteer deur 'n goddelike vuur,
kreun dit by die verlossing van ons wat sing:
O Verlosser, ons God, lofwaardig is U!

Eer aan U, ons God, eer aan U.

O geseënde graf!
Want nadat dit die Skepper soos een wat slaap ontvang het
is dit as 'n goddelike skatkamer van lewe geopenbaar
tot verlossing van ons wat sing:
O Verlosser, ons God, lofwaardig is U!

Eer aan die Vader en aan die Seun en aan die Heilige Gees.

Die Lewe van almal
aanvaar volgens die wet van hulle wat sterf
om in 'n graf gelê te word
en toon dat dit 'n bron van opstanding is
                                      21


tot verlossing van ons wat sing:
O Verlosser, ons God, lofwaardig is U!

Nou en altyd en tot in ewigheid. Amen.

In die Onderwêreld en in die graf en in Eden
was Christus se Godheid een en onverdeeld
saam met die Vader en die Gees,
tot verlossing van ons wat sing:
O Verlosser, ons God, lofwaardig is U!

Katawasia

Onuitspreeklike wonder!
Hy wat in die oond die heilige Jongelinge uit die vlam gered het,
word as 'n lewelose lyk in 'n graf gelê,
tot verlossing van ons wat sing:
O Verlosser, ons God, lofwaardig is U!

AGSTE ODE
Irmos

Wees verwonderd en bewe, o hemel,
en laat die fondamente van die aarde wankel.
Want kyk, Hy wat in die hoogste hemele woon,
word onder die dooies getel
en as vreemdeling in 'n noue graf ontvang.
O Jongelinge, loof Hom; o priesters, besing Hom;
o volk, verhef Hom tot in alle ewigheid.

Eer aan U, ons God, eer aan U.

Die onbevlekte Tempel is vernietig
maar laat die gevalle tabernakel saam met Hom opstaan..
Want die tweede Adam,
wat in die hoogste hemele woon,
het tot by die stoorkamers van die Onderwêreld na die eerste afgedaal.
O Jongelinge, loof Hom; o priesters, besing Hom;
o volk verhef Hom tot in alle ewigheid.

Eer aan U, ons God, eer aan U.

Die onbevlekte Tempel is vernietig
maar laat die gevalle tabernakel saam met Hom opstaan..
Want die tweede Adam,
wat in die hoogste hemele woon,
het tot by die stoorkamers van die Onderwêreld na die eerste afgedaal.
O Jongelinge, loof Hom; o priesters, besing Hom;
o volk verhef Hom tot in alle ewigheid.
                                     22


Ons loof die Vader en die Seun en die Heilige Gees, die Here.

Die moed van die Dissipels het hul begewe,
maar Josef van Arimathea onderskei hom as 'n held.
Want toe hy die God oor almal dood en nakend sien,
het hy gevra om Hom te neem
en het Hy Hom begrawe terwyl hy roep:
O Jongelinge, loof Hom; o priesters, besing Hom;
o volk, verhef Hom tot in alle ewigheid.

Nou en altyd en tot in ewigheid. Amen

O die nuwe wonders! O die goedheid,
o ondenkbare lankmoedigheid.
Want Hy word vrywillig onder die aarde verseël,
Hy, God, wat in die hoogste hemele woon
word as 'n bedrieër aangekla.
O Jongelinge, loof Hom; o priesters, besing Hom;
o volk, verhef Hom tot in alle ewigheid.

Katawasia

Ons prys, loof en aanbid die Here.

Wees verwonderd en bewe, o hemel,
en laat die fondamente van die aarde wankel.
Want kyk, Hy wat in die hoogste hemele woon,
word onder die dooies getel
en as vreemdeling in 'n noue graf ontvang.
O Jongelinge, loof Hom; o priesters, besing Hom;
o volk, verhef Hom tot in alle ewigheid.

Diaken       Ons vereer die Theotokos en Moeder van die Lig met liedere en
             verheerlik haar.

Die diaken* bewierook die heiligdom, ikonostasis, naaf en Volk.

NEGENDE ODE.

Irmos

Weekla nie oor my nie, o Moeder,
noudat u in die graf u Seun sien,
wat u sonder saad in u skoot ontvang het,
want Ek sal opstaan en verheerlik word,
en as God hulle sonder einde in heerlikheid verhef
wat u met geloof en liefde verheerlik.

Eer aan U, ons God, eer aan U.
                                       23


“Tydens u vreemde geboorte, my beginlose Seun,
het ek die weë ontkom en is bonatuurlik geseën.
Maar nou dat ek U, my God, sien as 'n lewelose lyk,
word ek vreeslik deur die swaard van leed deurboor.
Maar staan op, sodat ek verheerlik kan word.”

Eer aan U, ons God, eer aan U.

“Tydens u vreemde geboorte, my beginlose Seun,
het ek die weë ontkom en is bonatuurlik geseën.
Maar nou dat ek U, my God, sien as 'n lewelose lyk,
word ek vreeslik deur die swaard van leed deurboor.
Maar staan op, sodat ek verheerlik kan word.”

Eer aan die Vader en aan die Seun en aan die Heilige Gees.

“Die grond bedek My uit my vrye wil,
maar die hekwagters van die Onderwêreld bewe,
wanneer hulle My, o Moeder,
in 'n bebloede kleed van Wraak gekleed sien.
Want nadat Ek as God my vyande deur die Kruis vertrap het,
sal Ek weer opstaan en u verheerlik.”

Nou en altyd en tot in ewigheid. Amen.

Laat die Skepping jubel,
laat al die aardgeborenes bly wees.
Want die vyand, die Onderwêreld, is gestroop.
Laat die vroue My met mirre ontmoet,
want Ek verlos Adam saam met Eva en hul hele geslag
en op die derde dag sal Ek opstaan.

Katawasia

Weekla nie oor my nie, o Moeder,
noudat u in die graf u Seun sien,
wat u sonder saad in u skoot ontvang het,
want Ek sal opstaan,
en Ek sal verheerlik word,
en as God hulle sonder einde in heerlikheid verhef
wat u met geloof en liefde verheerlik.

Klaagliedere (Verkorte weergawe)

Eerste Deel

Toon 5

U, Christus, die Lewe, is in 'n graf gelê en die Engeleleër staan verslae, hulle
verheerlik u selfvernedering.
                                       24


Hoe sterf U, o Lewe? Hoe bewoon U 'n graf? U ontbind die koninkryk van die
dood, en die Doderyk se dooies wek U op.

O ons Koning Jesus, ons verheerlik U en ons vereer u begrafnis en Lyding,
waardeur U ons gered het uit bederf.

Jesus, Vors van almal, wat die grense van die aarde vasgestel het, U vertoef
vandag in 'n kleine graf en die dooies laat U opstaan uit die graf.

O my Jesus Christus, koning oor alles, waarna was U op soek by hulle in die
Doderyk? Was dit nie om die geslag van sterwelinge te bevry nie?

Hy, wat heers oor alles, word gesien as 'n lyk; in 'n nuwe graf word Hy
neergelê, wat die grafte van die dooies leeg gemaak het.

U, Christus, die Lewe, is in 'n graf gelê; deur u dood het U die dood tot niet
gemaak, en die lewe vir die wêreld laat ontspring.

As 'n boosdoener onder boosdoeners is U, Christus, getel, toe U ons almal
geregverdig het, van die verleier van ouds se bose dade.

O my soete Jesus, o heilbringende Lig, hoe is U verberg in 'n duister graf? O
onuitspreeklike en onverwoordbare lankmoedigheid

Onbegrypend staan heel die geesteswêreld en die liggaamlose leër, o
Christus, voor die geheimenis van u onuitspreeklike, onverwoordbare
graflegging.

Ongehoorde wonders! O weergalose gebeure! Hy wat my asem gee, word
sonder asem weggedra, om deur die hande van Josef begrawe te word.

Met U, Skepper Christus, in 'n graf neergelê, is die Doderyk se grondveste
geskud, en die sterflinge se grafte is oopgemaak.

Sy stort strome trane, wanneer sy U beween; soos 'n moeder roep die Reine,
o Jesus, tot U uit: "Hoe moet ek U in die graf neerlê, my Seun?"

Ek aanbid u Lyding, u begrafnis loof ek, en u mag verheerlik ek, o
Mensliewende, waardeur ek bevry is van vernietigende drifte.

"Wie sal my water en 'n fontein van trane gee?" het die Maagd en bruid van
God uitgeroep, "dat ek my soete Jesus mag beween."

Eer aan die Vader en aan die Seun en aan die Heilige Gees.

U, o Woord, besing ek, U die God van die heelal, met die Vader en u Heilige
Gees en ons vereer u goddelike begrafnis.

Nou en altyd en tot in ewigheid. Amen.
                                       25


Ons noem u salig, o reine Theotokos, en getrou eer ons die drie dae in die
graf van u Seun ons God.

U, Christus, die Lewe, is in 'n graf gelê en die Engeleleër staan verslae, hulle
verheerlik u selfvernedering.

              Die Klein Litanie

Diaken*       Laat ons keer op keer in vrede bid tot die Heer.

Volk          Here, ontferm U.

Diaken*       Help ons, red ons, ontferm U oor ons en bewaar ons, o God,
              deur u genade.

Volk          Here, ontferm U.

Diaken*       Terwyl ons ons alheilige, onbevlekte, hooggeseënde en
              glorieryke Meesteres, die Theotokos en immermaagd Maria,
              saam met al die heiliges gedenk, laat ons onsself en mekaar en
              ons hele lewe toevertrou aan Christus ons God.

Volk          Aan U, o Heer.

Priester      Want geloofd is u naam en verheerlik is u koninkryk, van die
              Vader en die Seun en die Heilige Gees, nou en altyd en tot in
              ewigheid.

Volk          Amen.

TWEEDE DEEL

Dit is gepas om U, die Leweskenker, te verheerlik wat u hande uitgestrek het
aan die Kruis, en die mag van die vyand verbrysel het.

Dit is gepas om U te verheerlik as die Skepper van die heelal, want deur u
Lyding is ons vry van lyding en is ons uit die bederf gered

Die aarde het gebewe, Verlosser, en die son is verberg, toe U, Christus, die
aandlose Lig, liggaamlik neergedaal het in die graf.

U het nie die skoonheid van vroeër of gestalte tydens u Lyding gehad nie, o
Woord, maar nadat U opgestaan het, het U heerlik gestraal en sterwelinge
met u goddelike glans getooi.

Die son en die maan het verduister, o Verlosser, en troue dienaars uitgebeeld,
wat hulle met 'n rougewaad beklee.

Die son het bevrees geword toe dit sien hoe U, my Christus, die onsigbare
Lig, leweloos in 'n graf verberg is en het toe sy lig verduister
                                      26


U alonskuldige Moeder, o Woord , het bitterlik geween, toe sy U die
onsegbare, ewige God in die graf sien.

Toe U alonbedorwe Moeder U dood moes aanskou, o Christus, het sy vol
droefheid tot U uitgeroep: O Lewe, vertoef tog nie onder die dooies nie.

Die skrikwekkende onderwêreld het gesidder, toe dit U, die onsterflike Son
van Heerlikheid, sien, en inderhaas het dit sy gevangenes vrygelaat.

As gelowiges, o Christus, besing ons almal nou u kruisiging, en graflegging,
want deur u graflegging is ons uit die dood bevry.

Eer aan die Vader en aan die Seun en aan die Heilige Gees.

Beginlose Vader, mede-ewige Seun, en Gees, sterk die septer van ons leiers
teen ons vyande, want U is goed.

Nou en altyd en tot in ewigheid. Amen

U wat die Lewe gebaar het, alonbevlekte en reine Maagd, beëindig
struwelinge in die Kerk, en skenk haar vrede want u is goed.

Dit is gepas om U, die Leweskenker, te verheerlik wat u hande uitgestrek het
aan die Kruis, en die mag van die vyand verbrysel het.

             Die Klein Litanie

Diaken*      Laat ons keer op keer in vrede bid tot die Heer.

Volk         Here, ontferm U.

Diaken*       Help ons, red ons, ontferm U oor ons en bewaar ons, o God,
             deur u genade.

Volk         Here, ontferm U.

Diaken*      Terwyl ons ons alheilige, onbevlekte, hooggeseënde en
             glorieryke Meesteres, die Theotokos en immermaagd Maria,
             saam met al die heiliges gedenk, laat ons onsself en mekaar en
             ons hele lewe toevertrou aan Christus ons God.

Volk         Aan U, o Heer.

Priester     Want heilig is U, ons God, wat rus op die Gerubstroon van
             heerlikheid, en tot U stuur ons die lof omhoog, soos ook tot U
             beginlose Vader en die Alheilige, goeie en lewendmakende
             Gees, nou en altyd en tot in ewigheid.

Volk         Amen.

DERDE DEEL
                                      27


Toon 3 (Αι γενεαι πασαι)

Alle geslagte bring 'n gesang vir u graflegging, o my Christus.

Die Arimathéër het U van die kruis afgehaal en in 'n graf neergelê.

Die Mirredraagsters het met ywer gekom, o my Christus, en vir U mirre
gebring.

Kom, heel die skepping, laat ons begrafnisliedere offer aan die Skepper

Laat ons almal met insig saam met die Mirredraagsters die Lewende salf as
dooie.

O Josef, drie-maal salige, begrawe die Liggaam van Christus, die
Leweskenker.

Hulle wat Hy met manna gevoed het, het hul hakskeen opgelig teen hul
Weldoener.

O die waansin, o die moord op Christus deur die moordenaars van Profete.

Soos 'n dwase dienskneg het die ingewydene die bodemlose Wysheid
verraai.

Die listige Judas verkwansel die Verlosser, maar het self 'n gevangene
geword.

Josef en Nikodemus begrawe die Skepper soos gepas is vir 'n dooie.

My lieflike Lente, my allerdierbaarste Kind, wat het van u skoonheid geword?

U alreine Moeder het 'n weeklag aangehef, o Woord, toe U dood voor haar lê.

Die vroue het met mirre gekom om die Gesalfde te salf wat Self die goddelike
Mirre is.

Bedrieg word die bedrieër, dog hy wat eens bedrieg is, word, my God, deur u
wysheid bevry.

Seun van God en Koning van die heelal, my God en my Skepper, hoe kon U
die Lyding op U neem?

Die Moeder het luid geweekla toe sy haar Seun aan die kruis sien hang.

Toe haar hart deurboor is, het die Maagd uitgeroep en warm trane gestort.

O lig van my oë, o my liefste Kind, hoe word U nou deur 'n graf bedek?
                                      28


Ek verheerlik, my Seun, u verhewe barmhartigheid, waardeur U hierdie dinge
verduur.

Staan op, Medelydende, en laat ook ons opstaan uit die dieptes van die
onderwêreld.

Staan op, o Leweskenkende, roep u Moeder in trane uit, sy wat U eens
gebaar het.

Die Kragte van die hemele het verslae in vrees gestaan toe hulle U leweloos
sien.

'n Josef het destyds met U gevlug, o Verlosser, en nou begrawe 'n ander
Josef U.

U alreine Moeder weeklaag en ween vir U omdat U, o my Heiland, gedood is.

O Skepper van die heelal, u graf so vreemd en vreeslik, laat die geestelike
Kragte sidder.

Baie vroeg in die môre het die Mirredraagsters gekom, en u graf met mirre
besprinkel.

Skenk vrede aan u Kerk en verlossing aan u volk deur u Opstanding uit die
dood.

Eer aan die Vader en aan die Seun en aan die Heilige Gees.

O my God, Drie-enige, Vader, Seun en Heilige Gees ontferm U oor die
wêreld.

Nou en altyd en tot in ewigheid. Amen.

Maak ons u dienaars waardig, o Maagd, om die Opstanding van u Seun te
mag aanskou.

Alle geslagte bring 'n gesang vir u graflegging, o my Christus.

             Die Klein Litanie

Diaken*      Laat ons keer op keer in vrede bid tot die Heer.

Volk         Here, ontferm U.

Diaken*      Help ons, red ons, ontferm U oor ons en bewaar ons, o God,
             deur u genade.

Volk         Here, ontferm U.

Diaken*      Terwyl ons ons alheilige, onbevlekte, hooggeseënde en
             glorieryke Meesteres, die Theotokos en immermaagd Maria,
                                       29


              saam met al die heiliges gedenk, laat ons onsself en mekaar en
              ons hele lewe toevertrou aan Christus ons God.

Volk          Aan U, o Heer.

Priester      Want U is die Vredevors, o Christus ons God, en tot U stuur ons
              die lof omhoog, soos ook tot u beginlose Vader, en u alheilige,
              goeie en lewendmakende Gees, nou en altyd en tot in ewigheid.

Volk          Amen.

En onmiddellik die Lofprysinge

Toon 5

Lofwaardig is U, o Heer, leer my u gebooie.

Die Engeleskaar was verbaas om te sien
dat U onder die dooies getel word,
dat U die krag van die dood vernietig,
terwyl U Adam saam met U laat opstaan
en almal verlos uit die Doderyk.

Lofwaardig is U, o Heer, leer my u gebooie.

“Waarom meng julle, o Vrouedissipels,
uit medelye julle trane met mirre?”
het die stralende Engel in die graf vir die Mirredraagsters gevra:
“Aanskou die graf en wees bly,
want die Verlosser het opgestaan uit die graf.”

Lofwaardig is U, o Heer, leer my u gebooie.

Vroeg in die môre het die Mirredraagsters
hulle met geweeklaag na u graf gehaas.
Maar die Engel het voor hul gaan staan en gesê:
“Die tyd vir weeklag is verby. Moenie ween nie.
Maar vertel die Apostels van die Opstanding.”

Lofwaardig is U, o Heer, leer my u gebooie.

Toe die Mirredraende Vroue
met mirre na u graf toe kom, o Verlosser,
het hulle 'n Engel duidelik tot hulle hoor spreek:
“Waarom tel julle die Lewende onder die dooies?
Want as God het Hy opgestaan uit die graf.”

Eer aan die Vader en aan die Seun en aan die Heilige Gees.

Ons aanbid die Vader en sy Seun en die Heilige Gees,
die Heilige Drie-eenheid een in wese,
                                        30


terwyl ons saam met die Serafim uitroep:
“Heilig, Heilig, Heilig, is U, o Heer.”

Nou en altyd en tot in ewigheid. Amen.

Deur die Leweskenker te baar, het u, o Maagd,
Adam van sy sonde verlos.
En aan Eva het u vreugde in plaas van droefheid gegee.
Want Hy wat uit u vlees aangeneem het, God sowel as Mens,
het hom wat van die lewe weggeval het
weer teruggelei na die lewe toe.

Halleluja, halleluja, halleluja. Eer aan U, o God.
Halleluja, halleluja, halleluja. Eer aan U, o God.
Halleluja, halleluja, halleluja. Eer aan U, o God.

              Die Klein Litanie

Diaken*       Laat ons keer op keer in vrede bid tot die Heer.

Volk          Here, ontferm U.

Diaken*       Help ons, red ons, ontferm U oor ons en bewaar ons, o God,
              deur u genade.

Volk          Here, ontferm U.

Diaken*       Terwyl ons ons alheilige, onbevlekte, hooggeseënde en
              glorieryke Meesteres, die Theotokos en immermaagd Maria,
              saam met al die heiliges gedenk, laat ons onsself en mekaar en
              ons hele lewe toevertrou aan Christus ons God.

Volk          Aan U, o Heer.

Priester      Want al die Kragte van die Hemele prys U en tot U stuur ons die
              lof omhoog, tot die Vader en die Seun en die Heilige Gees, nou
              en altyd en tot in ewigheid.

Volk          Amen.

Eksapostilarion – Toon 2

[A]    Heilig is die Here, onse God.

[B]    Heilig is die Here, onse God.

[A]    Verhef die Here, onse God,
       en buig neer voor die voetbank van sy voete.

[A]    Want heilig is Hy.


Die Lofpsalms - Toon 2
                                        31


Psalm 148
[A]   Laat alles wat asem het die Here loof. Loof die Here uit die hemele,
      loof Hom in die hoogste hemele. U kom toe 'n lied, o God.
[B]   Loof Hom, al sy Engele. Loof Hom, al sy Magte. U kom toe 'n lied, o
      God.
[A]   Loof Hom, son en maan. Loof Hom, al die sterre en die lig.
[B]   Loof Hom, hoogste hemele en waters wat bo die hemele is.
[A]   Laat hulle die Naam van die Here loof; want Hy het gespreek en hulle
      het ontstaan; Hy het bevel gegee, en hulle is geskape.
[B]   Hy het hulle in stand gehou vir altyd en tot in ewigheid. Hy het 'n bevel
      neergelê, en dit sal nie verbygaan nie.
[A]   Loof die Here van die aarde af, groot seediere en alle dieptes.
[B]   Vuur en hael, sneeu en ys, stormwind, wat sy woord volbring.
[A]   Berge en alle heuwels, vrugtebome en alle seders.
[B]   Wilde diere en alle vee, kruipende diere en gevleuelde voëls.
[A]   Konings van die aarde en alle volke, vorste en alle regters van die
      aarde.
[B]   Jongelinge en jongedogters, oues saam met die jonges, laat hulle die
      Naam van die Here loof, want sy Naam alleen is hoogverhef.
[A]   Sy lof is bo die aarde en die hemel, en Hy sal die horing van sy volk
      verhef.
[B]   'n Lied vir al sy heiliges, vir die kinders van Israel, vir 'n volk wat tot
      Hom nader.
Psalm 149
[A]   Sing tot die Here 'n nuwe lied; sy lof in die Kerk van sy heiliges.
[B]   Laat Israel hom verheug in sy Skepper, en laat die kinders van Sion bly
      wees in hulle Koning.
[A]   Laat hulle sy Naam in koordans loof, Hom psalmsing met tamboeryn
      en siter.
[B]   Want die Here het 'n welbehae in sy volk, en Hy sal die sagmoediges
      met verlossing verhef.
[A]   Sy heiliges sal in heerlikheid roem, en hulle sal bly wees op hul
      beddens.
[B]   Lofverheffinge van God is in hulle keel en tweesnydende swaarde in
      hulle hande;
[A]   Om wraak uit te oefen onder die nasies, strafgerigte onder die volke.
[B]   Om hulle konings met kettings te bind, en hulle edeles met ysterboeie.
[A]   Om 'n vonnis wat opgeskrywe is, aan hulle te voltrek; hierdie eer sal
      daar vir al sy heiliges wees.
Psalm 150
[B]   Loof God in sy heiliges; loof Hom in die uitspansel van sy krag.
                                      32


[A]   Loof Hom oor sy magtige dade; loof Hom na die volheid van sy
      grootheid.


Toon 2
Vandag omsluit 'n graf Hom wat die skepping in sy hand omsluit.
'n Klip bedek Hom wat die hemele met heerlikheid bedek het.
Die Lewe slaap en die Doderyk sidder,
en Adam word uit sy boeie bevry.
Eer aan u heilsbestel waardeur U alles volbring het,
en ons 'n ewige sabbatsrus geskenk het,
u alheilige Opstanding uit die dode.


[B]   Loof Hom met basuingeklank, loof Hom met harp en siter.


Wat is die skouspel wat hom nou voor ons oë afspeel?
Wat is hierdie teenswoordige rus?
Die Koning van die eeue het deur sy lyding sy heilsbestel volbring
en Hy hou die Sabbat in 'n graf
en skenk aan ons 'n nuwe Sabbatsrus.
Tot Hom laat ons roep: Staan op, o God,
oordeel die aarde,
want U is koning tot in ewigheid,
en onmeetlik groot is u barmhartigheid.


[A]   Loof Hom met tamboeryn en koordans, loof Hom met snarespel en
      fluit.


Kom laat ons kyk hoe ons Lewe in 'n graf lê,
om hulle wat in grafte lê lewe te gee.
Kom laat ons vandag, wanneer ons die slapende uit Juda aanskou,
saam met die profeet tot Hom roep:
“U het gaan rus en slaap soos 'n leeu.
Wie sal U opwek, o Koning?
Maar staan op, uit eie wil,
U wat Uself vrywillig vir ons gegee het.
O Here, eer aan U.”


[B]   Loof Hom met welluidende simbale, loof Hom met simbale van
      blydskap. Laat alles wat asem het die Here loof.
Toon 6
Josef het die liggaam van Jesus gevra
en dit in sy eie nuwe graf neergelê,
want Hy moes uit die graf soos uit 'n bruidskamer voortkom.
U wat die mag van die dood verbrysel het
en die poorte van die Paradys
                                     33


vir die mensdom oopgemaak het,
eer aan U.
      Eer aan die Vader en aan die Seun en aan die Heilige Gees.
Toon 6
Die groot Moses het hierdie dag op mistieke wyse voorafgebeeld,
toe hy gesê het: “En God het die sewende dag geseën.”
Want dit is die geseënde Sabbat.
Dit is die rusdag,
waarop die Eniggebore Seun van God
gerus het van al sy werke,
toe Hy die sabbat gehou het in die vlees,
volgens die heilsbestel aangaande die dood.
En toe Hy deur die Opstanding teruggekeer het na wat Hy eens was,
het Hy aan ons die ewige lewe geskenk,
want Hy alleen is goed en mensliewend.


      Nou en altyd en tot in ewigheid. Amen.


Hooggeseënd is U, o Maagd Theotokos,
want deur Hom wat uit u vlees aangeneem het
is die Doderyk gevange geneem,
Adam teruggeroep, die vloek gedood,
Eva bevry, die dood doodgemaak,
en ons lewend gemaak.
Daarom roep ons met lofgesange:
Lofwaardig is U, Christus ons God,
wat dit so gewil het.
Eer aan U.

Die Groot Doksologie word gesing.

[A]   Eer aan U, wat ons die lig laat sien het. Eer aan God in die hoogste
      hemele, en vrede op aarde, in die mense 'n welbehae.


[B]   Ons besing U, ons loof U, ons aanbid U, ons verheerlik U, ons dank U
      vir u groot heerlikheid.

[A]   Here Koning, hemelse God, almagtige Vader; Here, eniggebore Seun,
      Jesus Christus; en Heilige Gees.

[B]   Here God, Lam van God, Seun van die Vader, wat die sonde van die
      wêreld wegneem, ontferm U oor ons; U wat die sondes van die wêreld
      wegneem.

[A]   Aanvaar ons smeking, U wat sit aan die regterhand van die Vader, en
      ontferm U oor ons.
                                       34


[B]   Want U alleen is heilig, U alleen is die Heer, Jesus Christus, tot
      eer van God die Vader. Amen.

[A]   Ek sal U elke dag loof, en u Naam prys tot in ewigheid, ja tot in
      alle ewigheid.

[B]   Gee, Here, dat ons vandag van sonde bewaar mag word.

[A]   Lofwaardig is U, o Heer, die God van ons vaders, en geprys en
      verheerlik is u Naam tot in ewigheid. Amen.

[B]   Laat u barmhartigheid, Here, oor ons wees, soos ons ons hoop gestel
      het op U.

[A]   Lofwaardig is U, o Here, leer my u gebooie.

[B]   Lofwaardig is U, o Meester, leer my u gebooie.

[A]   Lofwaardig is U, o Heilige, leer my u gebooie.

[B]   Here, U het vir ons 'n toevlug geword van geslag tot geslag. Ek het
      gesê: O Here, ontferm U oor my. Genees my siel, want ek het teen U
      gesondig.

[A]   Here, tot U het ek my toevlug geneem. Leer my om u wil te doen, want
      U is my God.

[B]   Want by U is die fontein van die lewe. In u lig sal ons die lig sien.

[A]   Laat u barmhartigheid voortduur vir die wat U ken. Heilige God, Heilige
      Magtige, Heilige Onsterflike, ontferm U oor ons.

[B]   Heilige God, Heilige Magtige, Heilige Onsterflike, ontferm U oor ons.

[A]   Heilige God, Heilige Magtige, Heilige Onsterflike, ontferm U oor ons.

[B]   Eer aan die Vader en aan die Seun en aan die Heilige Gees.

[A]   Nou en altyd en tot in ewigheid. Amen.

[B]   Heilige Onsterflike, ontferm U oor ons.

[A]   Heilige God,

[B]   Heilige Magtige

[A]   Heilige Onsterflike

[B]   ontferm U oor ons.
                                      35

'n Prosessie met die Epitafios vind volgens algemene gebruik ná die Groot
Doksologie plaas, hoewel dit nie voorgeskryf word nie. Die gebruik bestaan
ook om

Heilige God, Heilige Magtige, Heilige Onsterflike, ontferm U oor ons

herhaaldelik te sing, of die volgende lied deur George van die Heilige Stad
tydens die Prosessie te sing, in Toon 5:

Toe Josef sien dat die son sy strale verberg het en dat die tempel se
voorhangsel by die dood van die Verlosser in twee geskeur het, het hy tot
Pilatus genader en hom gevra en gesê: “Gee my die Vreemdeling wat van
kleins af 'n vreemdeling in die wêreld was. Gee my die Vreemdeling wat deur
sy volksgenote gehaat en as 'n vreemdeling gedood is. Gee my die
Vreemdeling wat ek as 'n vreemdeling ontvang by die aanskoue van sy
vreemde dood. Gee my die Vreemdeling wat geweet het hoe om die armes as
vreemdelinge te ontvang, en ook hulle wat vreemdelinge was. Gee my die
Vreemdeling wat deur die Hebreërs uit jaloesie tot 'n vreemdeling gemaak is.
Gee my die Vreemdeling, sodat ek Hom in 'n graf kan verberg wat as
vreemdeling geen plek het om sy hoof neer te lê nie. Gee my die
Vreemdeling, wie se Moeder, toe sy Hom doodgemaak sien, uitgeroep het:

'O my Seun en my God, hoewel ek diep gewond is en my hart verskeur is
wanneer ek U dood sien, roem ek U nogtans, met vertroue in u Opstanding.'”
Toe hy Pilatus met sodanige woorde gesmeek het, het die edelmoedige Josef
die Verlosser se liggaam geneem, en nadat hy dit met ontsag met mirre in
doeke toegedraai het, het hy Hom in 'n graf neergelê wat aan die wêreld die
ewige lewe en sy groot barmhartigheid skenk.

Wanneer die Prosessie na die kerk teruggekeer het en die Epitafios in die
heiligdom geplaas is, roep die priester uit:

             Laat ons aandag gee. Vrede vir almal.

Volk         En vir u gees.

Priester     Wysheid.

Dan word die drie apolitikia van die dag gesing, in Toon 2 :

Toe U o Onsterflike Lewe, neergedaal het tot die dood,
het U die doderyk met die weerligstraal van u Godheid gedood.
En toe U die dooies uit die onderwêreld opgewek het,
het al die magte van die hemel uitgeroep:
O Gewer van Lewe, Christus ons God, eer aan U.

Eer aan die Vader en aan die Seun en aan die Heilige Gees.

Die Engel het by die graf gestaan en tot die mirredraende vroue geroep:
Mirre is gepas vir sterflikes,
                                      36


maar Christus het getoon dat Hy die bederf nie ken nie.

Nou en altyd en tot in ewigheid. Amen.

Die edelmoedige Josef het u vlekkelose liggaam van die Kruishout afgehaal
dit in skoon linne met speserye toegedraai,
en in 'n nuwe graf neergelê.

Die Troparion van die Profesie – Toon 2

O Christus, wat die uiteindes van die aarde vashou,
U het aanvaar om in 'n graf vasgehou te word,
sodat U die mensdom kon verlos van die val van die Doderyk,
en as onsterflike God aan ons onsterflike lewe kon gee.

Eer aan die Vader en aan die Seun en aan die Heilige Gees.

En as onsterflike God aan ons onsterflike lewe kon gee.

Nou en altyd en tot in ewigheid. Amen.

O Christus, wat die uiteindes van die aarde vashou,
U het aanvaar om in 'n graf vasgehou te word,
sodat U die mensdom kon verlos van die val van die Doderyk,
en as onsterflike God aan ons onsterflike lewe kon gee.

Diaken*      Wysheid.

Leser        Prokimenon. Toon 4 (Ps. 43)

             Staan op, Here, help ons en verlos ons ter wille van die eer van
             u naam.

Vers.        O God, met ons ore het ons dit gehoor, en ons vaders het ons
             dit vertel.

Diaken*      Wysheid.

Leser        Die Lesing uit die Profesie van Eségiël. (37:1-14)

Diaken*      Laat ons aandag gee.

Die hand van die Here was op my en die Here het my in die Gees uitgebring
en my in die middel van die vlakte neergesit, en dit was vol mensebeendere.
En Hy het my om hulle heen gelei, en kyk, daar was 'n groot menigte op die
vlakte, en hulle was baie dor. En Hy het vir my gesê: Mensekind, sal hierdie
beendere lewendig word? En ek het gesê: Here, Here, U weet dit. En Hy het
vir my gesê: Profeteer tot hierdie beendere en sê vir hulle: Dorre beendere,
hoor die woord van die Here. So sê die Here vir hierdie beendere: Kyk, ek
bring 'n gees van lewe oor julle en Ek sal julle senings gee en Ek sal vlees op
                                       37


julle aanbring, en Ek sal vel oor julle strek en Ek sal my Gees in julle plaas en
julle sal lewe en weet dat Ek die Here is. En ek het geprofeteer soos Hy my
beveel het. En kyk, terwyl ek geprofeteer het, was daar 'n skudding, en die
beendere het tot mekaar genader, elk na sy gewrig. En ek het gekyk en kyk,
senings en vlees het op hulle gegroei, en vel het oor hulle gekom, maar daar
was geen gees in hulle nie. En Hy het vir my gesê: Profeteer tot die gees,
mensekind, profeteer en sê vir die gees: So sê die Here: Kom uit die vier
windrigtings en blaas op die dooies en laat hulle lewe. En ek het geprofeteer
soos Hy my beveel het. En die gees het in hulle ingegaan, en hulle het
lewendig geword en op hulle voete gestaan, 'n baie groot vergadering. En die
Here het met my gepraat en gesê: Mensekind, hierdie beendere is die hele
huis van Israel, en hulle sê: Ons beendere het verdor, ons verwagting is
verlore, dit is klaar met ons. Daarom, profeteer en sê vir hulle: So sê die Here:
Kyk, Ek maak julle grafte oop en Ek sal julle uit julle grafte laat opkom en Ek
sal julle bring in die land van Israel, en julle sal weet dat Ek die Here is,
wanneer Ek julle grafte oopmaak, om my volk uit die grafte te bring. En Ek sal
my Gees in julle gee, en julle sal lewe, en Ek sal julle in julle land plaas, en
julle sal weet dat Ek die Here is. Ek het dit gespreek en Ek sal dit doen, sê die
Here.

Diaken*       Wysheid.

Leser         Prokimenon – Toon 7 (Ps.9)

              Staan op, Here God; hef u hand op; vergeet die behoeftiges nie.

Vers.         Ek sal U bely, Here, met my hele hart; ek sal al u wonders
              vertel.

Diaken*       Wysheid.

Leser         Die Lesing uit die Brief van Paulus aan die Korinthiërs. (5:6-8;
              Gal. 3:13-14)

Broeders, 'n bietjie suurdeeg maak die hele deeg suur. Suiwer dan die ou
suurdeeg uit, sodat julle 'n nuwe deeg kan wees – soos julle inderdaad
ongesuurd is – want ook ons paaslam is vir ons geslag, naamlik Christus.
Laat ons dan feesvier, nie met die ou suurdeeg of met die suurdeeg van
ondeug en boosheid nie, maar met die ongesuurde brode van reinheid en
waarheid. Want Christus het ons losgekoop van die vloek van die wet deur vir
ons 'n vloek te word – want daar is geskrywe: Vervloek is elkeen wat aan 'n
hout hang – sodat die seën van Abraham na die heidene kan kom in Christus
Jesus, en dat ons die belofte van die Gees deur die geloof kan ontvang.

Priester      Vrede vir u, leser.

Leser         En vir u gees.

              Halleluja – Toon 5
                                       38

       Vers. Laat God opstaan, laat sy vyande verstrooi word,

       Vers. Soos rook verdwyn, laat ook hulle so verdwyn,
             soos was wegsmelt voor die vuur.

       Vers. So sal die sondaars vergaan voor die aangesig van God.

Priester      Wysheid. Laat ons opstaan. Laat ons luister na die Heilige
              Evangelie. Vrede vir almal.

Volk          En vir u gees.

Diaken*       Die lesing uit die Heilige Evangelie volgens Matthéüs.

Volk          Eer aan U, o Heer, eer aan U.

Priester      Laat ons aandag gee.

Matthéüs 27:62-66

Die volgende dag – dit is die dag ná die voorbereiding – kom die
owerpriesters en die Fariseërs by Pilatus saam en sê: My heer, ons herinner
ons dat die verleier, toe Hy in die lewe was, gesê het: Oor drie dae staan Ek
op. Gee dan bevel dat die graf verseker word tot die derde dag toe, dat sy
dissipels nie miskien in die nag kom en Hom steel nie, en vir die volk sê: Hy
het opgestaan uit die dode. En die laaste dwaling sal erger wees as die
eerste. Daarop sê Pilatus vir hulle: Julle sal 'n wag kry, gaan verseker dit soos
julle dit verstaan. En hulle het gegaan en die graf verseker deur die steen te
verseël in teenwoordigheid van die wag.

Volk          Eer aan U, o Heer, eer aan U.

Die Dringende Litanie

Diaken*       Wees ons barmhartig, o God, volgens u groot barmhartigheid,
              ons bid U, hoor ons en wees barmhartig.

Volk          Here, ontferm U. (3x) En so na elk van die oorblywende bedes.

Diaken*       Ook bid ons vir die vrome, Ortodokse Christene.

              Ook bid ons vir ons vader, pous en patriarg N., ons aartsbiskop
              en herder N., en vir al ons broers en susters in Christus.

              Ook bid ons vir die President van ons land, en vir alle owerhede
              en magte wat oor ons gestel is.

              Ook bid ons om barmhartigheid, lewe, vrede, gesondheid, heil
              en besoeking, vergifnis en kwytskelding van sondes vir die
              dienaars van God, alle toegewyde en Ortodokse Christene, wat
                                     39


             in hierdie stad/dorp en gemeente woon of vertoef, vir die
             opsieners en lede van hierdie heilige Kerk en vir hulle
             familielede; [en ook vir die dienaars van God N. & N. (hier mag
             die diaken die name noem van diegene vir wie hy gevra is om te
             bid) en vir almal wat ons gevra het om vir hulle te bid, onwaardig
             soos wat ons is.]

             Ook bid ons vir die salige en gedenkwaardige grondleggers van
             hierdie heilige Kerk, en vir al ons Ortodokse broers en susters
             wat ons in die rus voorafgegaan het, en wat hier en oor die hele
             wêreld heen vroom ontslape lê; [en ook vir die dienaars van God
             N. & N. (hier mag die diaken die name noem van diegene vir wie
             hy gevra is om te bid) en dat hulle al hul oortredings, opsetlik
             sowel as onopsetlik, vergewe mag word.]

             Ook bid ons vir hulle wat offergawes bring, vir hulle wat goeie
             werke in hierdie heilige en aleerbiedwaardige huis doen, vir hulle
             wat daarin dien en hulle wat sing, en vir die volk hier
             teenwoordig, wat wag op u groot en ryke barmhartigheid.

Smeekgebed

Priester (in 'n gedempte toon)

             O Here, ons God, aanvaar hierdie vurige smeekbede van u
             dienaars, en wees ons barmhartig na die volheid van u
             barmhartigheid. Laat u deernis op ons neerdaal en op u hele
             volk wat wag op u ryke barmhartigheid.

(hardop)     Want U is ‘n barmhartige en mensliewende God, en tot U stuur
             ons die lof omhoog, tot die Vader en die Seun en die Heilige
             Gees, nou en altyd en tot in ewigheid.

Volk         Amen.

Diaken*      Laat ons ons oggendgebed tot die Here voleindig.

Volk          Here, ontferm U. En so na die volgende bede.

Diaken*      Help ons, red ons, ontferm U oor ons en bewaar ons, o God,
             deur u genade.

             Dat die hele dag volmaak, heilig, vreedsaam en sonder sonde
             mag wees, vra ons die Heer.

Volk         Skenk dit, o Heer. En so na elk van die volgende bedes.

Diaken*      Om ‘n engel van vrede, ‘n getroue gids en behoeder van ons
             siele en liggame, vra ons die Heer.
                                      40


             Om vergifnis en kwytskelding van ons sondes en oortredinge,
             vra ons die Heer.

             Om wat goed en voordelig is vir ons siele, en om vrede vir die
             wêreld, vra ons die Heer.

             Dat ons die oorblywende tyd van ons lewe in vrede en
             boetvaardigheid mag voleindig, vra ons die Heer.

             Om ‘n Christelike einde aan ons lewens, vreedsaam en sonder
             lyding of rede tot skaamte, en om ‘n goeie verweer voor die
             ontsagwekkende regterstoel van Christus, laat ons vra.

             Terwyl ons ons alheilige, onbevlekte, hooggeseënde en
             glorieryke Meesteres, die Theotokos en immermaagd Maria,
             saam met al die heiliges gedenk, laat ons onsself en mekaar en
             ons hele lewe toevertrou aan Christus ons God.

Volk         Aan U, o Heer.

Priester     Want U is 'n God van barmhartigheid, medelye en
             mensliewendheid en tot U stuur ons die lof omhoog, tot die
             Vader en die Seun en die Heilige Gees, nou en altyd en tot in
             ewigheid.

Volk         Amen.

Priester     Vrede vir almal.

Volk         En vir u gees.

Diaken*      Laat ons ons hoofde buig voor die Heer.

Volk         Voor U, o Heer.

Die priester sê in 'n gedempte toon

Die Gebed by die Hoofbuiging

Priester     Heilige Here, wat in die hemel woon, en ag slaan op wat hier
             benede is, en met u alsiende oog op heel die skepping neerkyk,
             voor U het ons die nek van siel en liggaam gebuig, en ons
             smeek U: Heilige der Heiliges, strek u onsienlike hand uit u
             heilige woonplek en seën ons almal, en as ons opsetlik of
             onopsetlik gesondig het, vergewe ons, as die goeie en
             mensliewende God, terwyl U ons u aardse en hemelse seëninge
             skenk.
                                      41

(hardop)     Want aan U behoort dit om barmhartig te wees en ons te red,
             ons God, en tot U stuur ons die lof omhoog, tot die Vader en die
             Seun en die Heilige Gees, nou en altyd en tot in ewigheid.

Volk         Amen.

Die Wegsending

Diaken*       Wysheid.

Leser        Seën.

Priester     Geseënd is Hy Wat Is, Christus ons ware God, immer, nou en
             altyd en tot in ewigheid.

Leser        Amen. Mag die Here God die heilige en onfeilbare geloof
             van vrome, Ortodokse Christene saam met sy heilige Kerk
             versterk tot in ewigheid.

Priester     Hoogheilige Theotokos, red ons.

Leser        Eerbiedwaardiger as die Gerubim, en onvergelyklik
             glorieryker as die Serafim, het u ongeskonde God die
             Woord gebaar. Ware Theotokos, ons verheerlik u.

Die priester staan in die Heilige Deure met sy gesig na die Volk, en doen die

Groot Wegsending soos volg:

             Eer aan U, Christus God, ons hoop, eer aan U.

Leser        Eer aan die Vader en aan die Seun en aan die Heilige Gees,
             nou en altyd en tot in ewigheid. Amen.

             Here, ontferm U. (3x) Seën, vader.

Priester     Mag Hy wat ter wille van ons mense en ter wille van ons
             verlossing die verskriklike Lyding, die lewendmakende Kruis en
             die vrywillige Begrafnis in die vlees verduur het, Christus ons
             ware God, deur die gebede van sy al-onbevlekte, al-onskuldige,
             heilige Moeder, en van al die heiliges, Hom oor ons ontferm en
             ons red, want Hy is goed en mensliewend.

Volk         Amen.

Priester     Deur die gebede van ons heilige vaders, Here Jesus Christus
             ons God, ontferm U oor ons en red ons.

Volk         Amen.
                                     42

Terwyl die Ses Psalms gelees word, lees die Priester die

Twaalf Oggendgebede

1.     Ons dank U, Here ons God, wat ons uit die slaap laat opstaan het en 'n
woord van lof in ons mond geplaas het, om u heilige Naam te aanbid en aan
te roep. En ons bid U: stuur nou ook, terwille van u medelye wat U nog altyd
in ons lewens bewys het, u hulp oor hulle neer wat voor die aangesig van u
heilige heerlikheid staan en wag op u ryke barmhartigheid. En gee dat hulle U
altyd met ontsag en liefde sal dien, loof, en besing, en u onuitspreeklike
goedheid sal aanbid. Want U kom toe alle heerlikheid, eer en aanbidding,
Vader, Seun en Heilige Gees, nou en altyd en tot in ewigheid. Amen.

2.     In die nag ontwaak ons gees tot U, ons God, want u gebooie is 'n lig op
die aarde. Leer ons om geregtigheid en heiligheid in u vrees te volbring. Want
ons verheerlik U, ons God wat waarlik bestaan. Neig U oor en hoor ons. En
dink, Here, by name aan almal hier teenwoordig wat saam met ons bid, en red
hulle deur u krag. Seën u volk en heilig u erfdeel. Skenk vrede aan u wêreld,
aan u Kerke, aan die priesters, aan ons regeerders, en aan heel u volk. Want
geloofd en verheerlik word u aleerbiedwaardige en verhewe naam, van die
Vader en die Seun en die Heilige Gees, nou en altyd en tot in ewigheid.
Amen.

3.     In die nag ontwaak ons gees tot U, ons God, want u gebooie is 'n lig.
Leer ons, o God, u geregtigheid, u bevele en u voorskrifte. Verlig die oë van
ons verstand, sodat ons nooit in sondes tot die dood toe mag slaap nie.
Verdryf alle duisternis uit ons harte. Skenk ons die Son van geregtigheid, en
bewaar ons lewe ongeskonde van skadelike invloede deur die seël van u
Heilige Gees. Rig ons skrede op die weg van vrede. Gee dat ons die daeraad
en die dag met blydskap mag aanskou, sodat ons die oggendgebede tot U
mag opstuur. Want aan U behoort die mag, en aan U behoort die koninkryk
en die krag en die heerlikheid: aan die Vader en die Seun en die Heilige
Gees, nou en altyd en tot in ewigheid. Amen.

4.      Meester ons God, heilig en ondeurgrondelik, wat die lig beveel het om
uit die duisternis te skyn, wat ons deur die nag se slaap laat rus het, en ons
weer laat opstaan het om u goedheid te verheerlik en af te smeek; deur u eie
goedhartigheid wat pleit by U: Aanvaar ons waar ons U nou aanbid en na die
krag van ons vermoë dank, en skenk ons alles waarvoor ons vra wat tot ons
verlossing sal lei. Maak ons kinders van die lig en van die dag, en erfgename
van u ewige goeie dinge. Dink, Here, in die volheid van u medelye, aan u hele
volk, aan hulle wat hier saam met ons aanwesig is en saam met ons bid, en
aan al ons broers en susters, op land en op die see, en op alle plekke van u
heerskappy, wat die behoefte het aan u mensliewendheid en bystand, en
skenk hulle u groot barmhartigheid. Sodat ons altyd na liggaam en siel
behoue mag bly en u wonderbare en geprese naam met vrymoedigheid mag
verheerlik, van die Vader en die Seun en die Heilige Gees, nou en altyd en tot
in ewigheid. Amen.
                                     43


5.      Skatkis van die goeie, ewige bron, Heilige Vader, wat wonders doen,
almagtige heerser oor die heelal, ons almal aanbid U en smeek U, met 'n
beroep op u barmhartigheid en medelye, om tot hulp en beskerming van ons
geringheid te kom. Dink, Here, aan u smekelinge. Aanvaar ons almal se
oggendgebede soos wierook voor u aangesig, en ag nie een van ons
verwerplik nie, maar bewaar ons almal deur u deernisvolle dade. Dink. Here,
aan hulle wat waak en sing tot u lof, en dié van u eniggebore Seun, ons God,
en u Heilige Gees. Wees hulle Helper en Beskermer. Aanvaar hulle smekinge
op u geestelike altaar bo die hemele. Want U is ons God, en tot U stuur ons
die lof omhoog, tot die Vader en die Seun en die Heilige Gees, nou en altyd
en tot in ewigheid. Amen.

6.      Ons dank U, Here, God van ons verlossing, dat U alles vir die welsyn
van ons siele doen, sodat ons altyd opsien tot U, die Verlosser en Weldoener
van ons siele. Want in dié deel van die nag wat verby is, het U ons rus gegee,
en ons opgewek uit ons beddens om in aanbidding van u dierbare naam hier
te staan. Daarom bid ons U, Here: Gee ons die genade en krag, sodat ons
waardig geag mag word om met insig tot U te sing, en om onophoudelik te
bid, terwyl ons ons eie heil met vrees en bewing uitwerk, met die bystand van
u Christus. Dink, Here, aan hulle wat in die nag tot U roep. Verhoor hulle en
ontferm U oor hulle, en verbrysel onder hulle voete die onsigbare, vyandige
teenstanders. Want U is die Vredevors en die Redder van ons siele, en tot U
stuur ons die lof omhoog, tot die Vader en die Seun en die Heilige Gees, nou
en altyd en tot in ewigheid. Amen.

7.     O God en Vader van ons Here Jesus Christus, wat ons uit die bed laat
opstaan het, en ons by die uur van gebed byeengebring het, gee ons genade
as ons ons monde oopmaak, en aanvaar ons danksegging wat ons na
vermoë tot U rig. En leer ons u voorskrifte, want ons weet nie hoe om na
behore te bid nie, tensy U, Here, ons deur u Heilige Gees lei. Daarom bid ons
U: As ons tot en met die teenswoordige uur gesondig het in woord, daad of
gedagte, opsetlik of onopsetlik, gee ons kwytskelding, vergewe ons en spreek
ons vry. Want as U wetteloosheid aansien, Here, Here, wie sal bestaan?
Want by U is versoening. Want U alleen is heilig, 'n Helper, en 'n kragtige
Beskermer van ons lewens, en tot U is ons lofsang voortdurend. Mag die
heerskappy van u koninkryk geloof en verheerlik word, van die Vader en die
Seun en die Heilige Gees, nou en altyd en tot in ewigheid. Amen.

8.      Here, ons God, wat die traagheid wat die slaap meebring van ons
verdryf het, en ons met 'n heilige wekroep byeengeroep het, om ons hande in
die nag op te hef, en U te dank vir die oordele van u geregtigheid, aanvaar
ons gebede, ons smekinge, ons belydenisse, ons nagtelike erediens. En
skenk ons, o God, 'n onbeskaamde geloof, 'n vaste hoop en ongeveinsde
liefde. Seën ons kom en ons gaan, ons dade en werke, woorde en gedagtes,
en gee dat ons die dagbreek tegemoet mag gaan terwyl ons die
goedertierenheid van u onuitspreeklike goedhartigheid prys, besing en loof.
Want geloofd word U alheilige naam, en verheerlik is u koninkryk, van die
Vader en die Seun en die Heilige Gees, nou en altyd en tot in ewigheid.
Amen.
                                     44


9.      Laat die suiwer lig van die kennis van U as God in ons harte skyn, o
mensliewende Meester, en open die oë van ons verstand om u
Evangelieboodskap te verstaan. Plant in ons ontsag vir u saligmakende
gebooie, sodat ons, nadat ons alle vleeslike begeertes vertrap het, ons kan
wend tot 'n geestelike lewenswyse, deur alles wat U behaag te dink sowel as
te doen. Want U is ons heiliging en verligting, en tot U stuur ons die lof
omhoog, tot die Vader en die Seun en die Heilige Gees, nou en altyd en tot in
ewigheid. Amen.
10.     Here, ons God, wat vergifnis deur bekering aan die mensdom geskenk
het, en vir ons as 'n voorbeeld van die erkentenis en belydenis van sondes,
die bekering tot vergifnis van die profeet Dawid voorgehou het: Ontferm U, o
Meester, volgens u groot barmhartigheid oor ons wat deur 'n menigte, groot
misstappe geval het, en wis ons ongeregtighede uit volgens die
menigvuldigheid van u medelye. Want ons het gesondig teen U, wat die
verborge en bedekte dinge van die mensehart ken, en alleen die gesag het
om sondes te vergewe. Skep in ons 'n rein hart, versterk ons deur u
bestierende Gees, maak aan ons die vreugde van u heil bekend, en verwerp
ons nie van u aangesig nie. Maar, daar U goed en mensliewend is, laat dit u
tot welbehae wees dat ons U tot ons laaste asem 'n offer van geregtigheid, en
'n offergawe op u heilige altare mag opdra. Deur die barmhartigheid,
ontferming en mensliewendheid van u eniggebore Seun, met Wie U geloof
word, saam met u alheilige, goeie en lewendmakende Gees, nou en altyd en
tot in ewigheid. Amen.

11.    O God, ons God, wat die geestelike en redelike magte deur u wil tot
stand gebring het, ons bid U en smeek U, aanvaar die lofprysing wat ons en al
u skepsels U na vermoë bring, en beloon ons met die ryke gawes van u
goedheid. Want voor U buig elke knie van dié wat in hemel, en dié wat op die
aarde en dié wat onder die aarde is, en alles wat asem het en alle skepsels
besing u ondeurgrondelike heerlikheid. Want U alleen is die ware God, ryk
aan barmhartigheid. Want al die Kragte van die Hemele prys U en tot U stuur
ons die lof omhoog, tot die Vader en die Seun en die Heilige Gees, nou en
altyd en tot in ewigheid. Amen.

12.    Ons prys U, ons besing U, ons loof U en dank U, o God van ons
vaders, dat U die duisternis van die nag laat verbygaan en ons weer die
daglig getoon het. Maar ons smeek u in u goedheid: Vergewe ons sondes, en
aanvaar ons smeekgebed in u grote medelye, want tot U neem ons ons
toevlug, die barmhartige en almagtige God. Laat die ware Son van u
geregtigheid in ons harte skyn. Verlig ons verstand en bewaar al ons sintuie,
sodat ons, soos in die dag, fatsoenlik mag wandel op die weg van u gebooie,
en tot die ewige lewe mag kom; want by U is die bron van die lewe, en mag
ons waardig geag word om ons te kan verheug in u ontoeganklike lig. Want U
is ons God, en tot U stuur ons die lof omhoog, tot die Vader en die Seun en
die Heilige Gees, nou en altyd en tot in ewigheid. Amen.
                      45




     GROOT EN HEILIGE VRYDAGAAND

METTE VIR GROOT EN HEILIGE SATERDAG
Met die volgorde gewysig en Klaagliedere in verkorte vorm
46
