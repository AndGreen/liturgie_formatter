                                           1

Menaion Maart 5 Die Regverdige Martelaar Konon van Isaurië

Die Veranderlike vir die Vesperdiens

By “Heer, ek het U aangeroep…” sing ons die volgende stigiere.

Toon 1

O alberoemde glorieryke Martelaar,
ná jy met vele verdukkinge en ondraaglike folteringe te kampe gehad het,
het jy die listige slang oorwin
en hom aan jou allerskone voete onderwerp,
terwyl jy by Christus pleit
dat ons siele vrede en groot barmhartigheid geskenk mag word.

O alberoemde Konon,
ná jou verstand verlig is met die lig van die Heilige Gees,
het jy die duisternis van die bose demone laat afneem
en met vreugde in God na die lig wat nie ondergegaan nie, oorgegaan.
Smeek Hom nou
dat ons siele vrede en groot barmhartigheid geskenk mag word.

O alsalige bewonderenswaardige Konon,
jy het ‘n tempel van die Drie-eenheid geword
en die alheilige tempel waarin jou liggaam vroom geplaas is,
as ‘n stroom van ontelbare genesinge geopenbaar.
Smeek daarom
dat ons siele vrede en groot barmhartigheid geskenk mag word.

Theotokion – Toon 1

Verheug u, o Reine, vreemde tyding
Verheug u, heilige boom van die Paradys was deur God geplant is.
Verheug u, uitwissing van bose demone.
Verheug u, hoogonskuldige Alheilige,
tweesnydende swaard wat deur u vreemde geboortegewing die vyand onthoof,
om ons wat vevreemd was, terug te roep.

Of die Kruistheotokion (op Dinsdag- en Donderdag aande) – Toon 1

Toe die Ooilam en onskuldige Meesteres haar eie Lam
sonder skoonheid of gestalte aan die Kruis sien,
het sy geweekla en gesê: “O wee my!
Waar het u skoonheid weggesak, o allerdierbare?
Waar is u majesteit?
Waar is die stralende bekoorlikheid van u gestalte, o my algeliefde Seun?”

Apolitikion – Toon 4

Toe jy in die geloof in Christus ingewy is, o wyse,
                                           2

is jy die aanskoue van engele waardig geag
en het jy die vermoë ontvang om wonders te doen.
Daarom het jy hoogmoed van die demone vertrap
en deur jou worstelstryd die vlam van dwaling geblus.
O regverdige Martelaar en Stryder Konon,
stem die Mensliewende goedgesind teenoor ons.

Die Veranderlike vir die Mettediens

Kathisma ná die Derde Ode van die Kanon (wat nog vertaal moet word) – Toon 1

Van kleins af aan God geheg, o Goddraende,
is jy as ‘n eerwaardige vat van die Gees bewys,
het jy die allerbose geeste onderwerp
en toe jy as martelaar gestry het, is jy gepas verheerlik.
Daarom vier ons almal getrou jou alheilige gedagtenis.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Theotokion – Toon 1

O reine Al-onskuldige, rig my ellendige siel
en betoon medelye daaraan
waar dit vanweë my menigte oortredinge
weggly in die afgrond van verderf
en bevry my in die uur van die dood van die demone wat my beskuldig
en red my, smeek ek u.

Of die Kruistheotokion (op Woensdag- en Vrydagoggende) – Toon 1

 ‘n Swaard het waarlik deur die hart gegaan
van u die suiwer, onskuldige Maagd,
toe u u Seun aan die Kruis verhef sien,
o Al-onskuldige, geseënde Maria, Theotokos,
toevlug van sondaars en steun van gelowiges,

Sinaksarion

Op die 5de van vandeesmaand, die Gedagtenis aan die Heilige, Regverdige
Martelaar Konon die Isauriër.

Verse.        Na God self gaan jy, ‘n god deur aanneming,
              ná jy jou stof in die aarde gelaat het, Vader Konon.

              Op die 5de het die standvastige Konon sy siel oorgegee.

Op dieselfde dag die Gedagtenis aan die Heilige Martelaar Konon die Tuinier.
Op dieselfde dag die Gedagtenis aan ons regverdige Vader Markus die Monnik, die
Wonderdoener.
                                         3



Op dieselfde dag die Gedagtenis aan die Heilige Martelaar Eflogios van Palestina.

Op dieselfde dag die Gedagtenis aan die Heilige Martelaar Eflampios.

Op dieselfde dag is die Heilige Martelaar Archelaus en die honderd twee-en-veertig
Martelare saam met hom deur die swaard vervolmaak.

Deur hul heilige gebede, o God, ontferm U oor ons. Amen.
