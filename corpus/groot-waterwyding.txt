                         Die Groot Waterwyding

Na die gebed agter die ambon aan die einde van die Liturgie, gaan die
geestelikes, met die lampe en wierook, in prosessie na die plek waar die
water gewy gaan word, met die priester wat die Kosbare Kruis in sy hand hou.
Intussen word die volgende stigiere gesing.


Toon 8




                                     1
2
3
4
Diaken       Wysheid.

Leser        Die lesing uit die Profesie van Jesaja (Jesaja 35:1-10)

Diaken        Laat ons aandag gee!

Leser

So spreek die Here: “Wees bly, dorstige woestyn en laat die wildernis hom
verheug, en bloei soos ‘n lelie; en die verlate plekke van die Jordaan sal bloei
en oorgroei word en hulle verheug; en die heerlikheid van die Líbanon is aan
hom gegee, asook die eer van Karmel; en my volk sal die heerlikheid van die
Here sien, die verhewenheid van God. Wees sterk, julle slap hande en lam
knieë. Troos mekaar, en sê vir die wat kleinmoedige in hul denke is: “Wees
sterk, wees nie bevrees nie! Kyk, ons God lewer uitspraak en hy sal dit lewer;
Hy self sal kom en ons verlos. Dan sal die oë van die blindes geopen word en
die ore van die dowes sal hoor. Dan sal die lamme spring soos ‘n takbok, en
die tong van die hakkelaar sal duidelik wees; want in die woestyn het water
uitgebreek en ‘n rafyn in die dorstige land. En die dorre grond sal moerasse
word, en vir die dorsland sal daar ‘n fontein water wees; daar sal die blydskap
van voëls wees, die neste van sangvoëls, en riete en moerasse. En dáár sal
‘n skoon weg wees en dit sal ‘n heilige weg genoem word; geen onreine sal
daarop verbygaan nie, en daar sal geen onrein weg wees nie. Maar die
vertrooides sal daarop gaan, en hulle sal nie verdwaal nie. En dáár sal geen
leeu wees nie, en geen bose ondier sal daarop kom of daar aangetref word
nie; maar die verlostes sal daarop wandel en hulle wat deur die Here
versamel is. En hulle sal terugkeer en na Sion kom met blydskap en vreugde,
en ewige blydskap sal op hulle hoof wees; want lof en jubeling sal op hul hoof
wees en blydskap sal van hulle besit neem, maar daar is geen pyn, smart en
gesug nie.”

Diaken       Wysheid.

Leser        Die lesing uit die Profesie van Jesaja (Jesaja 55:1-13)

Diaken        Laat ons aandag gee!

Leser

So spreek die Here: “Julle wat dors het, kom na die water; en wie geen geld
het nie, kom, koop, en eet en drink sonder geld en sonder prys, wyn en


                                       5
gestolde vet! Waarom waardeer julle teen ‘n geldprys wat geen brood is nie,
en waarom jul arbeid vir wat nie kan versadig nie? Luister na My en eet die
goeie, en laat julle siel hom in die goeie verlustig. Gee ag met julle ore en volg
my weë, luister na My, en julle siel sal in die goeie lewe; Ek sal met julle ‘n
ewige verbond sluit: die bestendige trou aan Dawid. Kyk, Ek het hom tot ‘n
getuie onder die volke gemaak, tot ‘n vors en ‘n gebieder van die nasies. Kyk,
nasies wat jou nie geken het nie, sal jou aanroep; en nasies wat jou nie geken
het nie, sal na jou vlug, ter wille van die Here jou God en van die Heilige van
Israel, omdat Hy jou verheerlik het.
Soek die Here, en wanneer julle Hom vind, roep Hom aan, en wanneer Hy
naby julle is, laat die goddelose sy weë verlaat en die wettelose sy planne; en
keer terug tot die Here, en julle sal barmhartigheid ervaar en roep, en Hy sal
jul sondes menigvuldiglik vergewe. Want my gedagtes is nie soos julle
gedagtes nie, en my weë is nie soos julle weë nie, spreek die Here. Want
soos daar ‘n afstand is tussen die hemel en die aarde, so is daar ‘n afstand
tussen my weë en julle weë en tussen my gedagtes en julle gedagtes. Want
soos die reën of die sneeu van die hemel neerdaal en daarheen nie terugkeer
nie, totdat dit die aarde deurvogtig en maak dat dit voortbring en uitspruit en
saad gee aan die saaier en brood vir voedsel, so sal my woord wees wat uit
my mond uitgaan: dit sal nie leeg na My terugkeer nie, totdat alles wat ek wou,
voltrek is, en Ek sal my weë en gebooie voorspoedig laat wees. Want met
blydskap sal julle uittrek en met vreugde geleer word; die berge en heuwels
sal opspring, en julle met vreugde ontvang, en al die bome van die veld sal
met hul takke klap. In plaas van ‘n doringboom sal ‘n sipres opgaan; in plaas
van ‘n distel sal ‘n mirteboom opgaan; en dit sal vir die Here wees tot ‘n naam,
tot ‘n ewige teken, en dit sal nie te kort skiet nie.

Diaken        Wysheid.

Leser         Die lesing uit die Profesie van Jesaja (Jesaja 12:3-6)

Diaken        Laat ons aandag gee!

Leser

So spreek die Here: “Julle sal water skep met vreugde uit die fonteine van heil.
En julle sal in dié dag sê: ‘Besing die Here, roep sy Naam aan, maak sy
heerlike dade onder die volke bekend, verkondig dat sy Naam verhef is!
Besing die Naam die Here, want Hy het verhewe dinge gedoen; kondig dit
aan oor die hele aarde. Juig en jubel, o inwoners van Sion! Want die Heilige
van Israel is verhef in haar midde.’”

Leser         Prokimenon – Toon 3




                                        6
            Vers: Die Here is die beskermer van lewe. Vir wie sou ek
                   vervaard wees? (Ps.26:1)


Diaken      Wysheid.


Leser       Die Lesing uit die Eerste Brief van die Apostel Paulus aan
            die Korinthiërs (10:1-4)

Diaken      Laat ons aandag gee.

Leser       Broeders, ek wil nie hê dat julle nie sou weet nie dat ons vaders
            almal onder die wolk was en almal deur die see deurgegaan het,
            en almal in Moses gedoop is in die wolk en in die see, en almal
            dieselfde geestelike spys geëet het, en almal dieselfde
            geestelike drank gedrink het, want hulle het gedrink uit ‘n
            geestelike rots wat gevolg het, en die rots was Christus.

Priester    Vrede vir u, leser.

Leser       En vir u gees.




Halleluja – Toon 4




                                     7
       Verse: Die stem van die Here is op die waters. (Ps.28:3)

             Die God van heerlikheid het gedonder; die Here is op baie
             waters. (Ps. 28:3)

Diaken       Wysheid! Laat ons opstaan! Laat ons luister na die heilige
             Evangelie.

Priester      Vrede vir almal.

Volk         En vir u gees.

Priester     Die lesing uit die heilige Evangelie volgens Markus (1:9-11)

Volk         Eer aan U, o Heer, eer aan U.

Diaken       Laat ons aandag gee.

Priester

In daardie dae het Jesus van Násaret in Galiléa gekom en is deur Johannes
in die Jordaan gedoop. En dadelik toe Hy opklim uit die water, sien Hy die
hemele skeur en die Gees soos 'n duif op Hom neerdaal. En daar het 'n stem
uit die hemel gekom: U is my geliefde Seun in wie Ek 'n welbehae het.

Volk         Eer aan U, o Heer, eer aan U.




                                 Die Vredeslitanie



                                        8
Diaken*   Laat ons in vrede bid tot die Heer.

Volk      Here, ontferm U (en na elke bede)

Diaken*   Om die vrede van bo en die redding van ons siele, laat ons bid
          tot die Heer.

          Om vrede vir die hele wêreld, die welsyn van die heilige Kerke
          van God, en die eenheid van almal, laat ons bid tot die Heer.

          Vir hierdie heilige Huis, en vir hulle wat dit met geloof, eerbied
          en die vrees van God betree, laat ons bid tot die Heer.

          Vir ons vader, pous en patriarg, (N.), ons aartsbiskop en ehrder
          (N.), vir die eerbiedwaardige priesterskap, die diakonaat in
          Christus, vir alle geestelikes en die hele volk, laat ons bid tot die
          Heer.

          Vir die mense van ons land, en vir alle owerhede en magte wat
          oor ons gestel is, laat ons bid tot die Heer.

          Vir hierdie stad (of: dorp), vir alle stede en dorpe, en vir die
          gelowiges wat daar woon, laat ons bid tot die Heer.

          Vir gunstige weer, ‘n oorvloedige opbrengs van die aarde, en tye
          van vrede, laat ons bid tot die Heer.

          Vir reisigers op land, see en in die lug, vir hulle wat siek is en
          hulle wat ly, vir gevangenes en hul verlossing, laat ons bid tot
          die Heer.

          Dat hierdie water geheilig mag word deur die koms en die krag
          en die werking van die Heilige Gees, laat ons bid tot die Heer.

          Dat die reinigende werking van die bo-wesenlike Drie-eenheid
          op hierdie water mag neerkom, laat ons bid tot die Heer.

          Dat die genade van die verlossing en die seën van die Jordaan
          daarop mag neerdaal, laat ons bid tot die Heer.

          Dat ons verlig mag word met die verligting van kennis en
          vroomheid, deur die koms van die Heilige Gees, laat ons bid tot
          die Heer.

          Dat hierdie water mag word 'n gawe van heiliging, ‘n bevryding
          van sondes, tot genesing van siel en liggaam, en vir alles wat
          nuttig en voordelig is, laat ons bid tot die Heer.

          Dat dit water mag word wat opspring tot in die ewige lewe, laat
          ons bid tot die Heer.


                                     9
             Dat bewys mag word dat hierdie water beskerming bied teen
             alle sameswerings van sigbare en onsigbare vyande, laat ons
             bid tot die Heer.

             Vir hulle wat daaruit put en vir hulself daarvan skep vir die
             heiliging van hul huise, laat ons bid tot die Heer.

             Dat dit mag dien tot reiniging van siel en liggaam vir almal wat
             met geloof daarvan skep en daarvan drink, laat ons bid tot die
             Heer.

             Dat ons waardig geag mag word om met heiliging vervul te
             word, deur die deelname aan hierdie water, deur die onsigbare
             verskyning van die Heilige Gees, laat ons bid tot die Heer.

             Dat die Here God die stem van smeking van ons sondaars mag
             hoor, en ons barmhartig mag wees, laat ons bid tot die Heer.

             Om ons bevryding van alle verdrukking, toorn, gevaar en nood,
             laat ons bid tot die Heer.

             Help ons, red ons, ontferm U oor ons en bewaar ons, o God,
             deur u genade.

             Terwyl ons ons alheilige, onbevlekte, hooggeseënde en
             glorieryke Meesteres, die Theotokos en immermaagd Maria,
             saam met al die heiliges gedenk, laat ons onsself en mekaar en
             ons hele lewe toevertrou aan Christus ons God.

Volk         Aan U, o Heer.

Die priester bid die volgende gebed in ‘n gedempte toon terwyl die
voorafgaande litanie gesê word.


Here Jesus Christus, eniggebore Seun, wat in die boesem van die Vader is,
waaragtige God, bron van lewe en onsterflikheid, Lig uit Lig, wat in die wêreld
gekom het om dit te verlig, verlig ons verstand deur u Heilige Gees, en
aanvaar ons waar ons U verhef en dank bring vir die wonders en groot werke
wat U van ewigheid af verrig het en vir u verlossende heilsbestel in die laaste
tye, waarvolgens U, die Koning van die heelal, U met ons swakke en
armsalige natuur beklee en tot die volle maat van ons knegskap neergedaal
het, en U verwerdig het om deur die hand van ‘n dienskneg in die Jordaan
gedoop te word, sodat U, die sondelose, ná U die natuur van die water
geheilig het, vir ons die weg na die Wedergeboorte deur water en die Gees
kon baan, en ons tot ons voormalige vryheid kon herstel.
Terwyl ons die gedagtenis aan hierdie Goddelike misterie vier, smeek ons U,
o Mensliewende Heer: besprinkel ons, u onwaardige dienaars, volgens



                                      10
u Goddelike belofte, met die reinigende water, die gawe van u goedhartigheid,
sodat die gebed van ons sondaars oor hierdie water U welgevallig mag wees
deur u goedheid, en sodat u seën daardeur geskenk mag word aan ons en
aan heel u gelowige volk, tot eer van u heilige en aanbiddingswaardige Naam.
Want U kom toe alle heerlikheid, eer en aanbidding, soos ook u beginlose
Vader en u alheilige, goeie en lewendmakende Gees, nou en altyd en tot in
ewigheid. Amen.

(Gebed van Sofronios, Patriarg van Jerusalem)

Bowesenlike Drie-eenheid, wat alle goedheid en Goddelikheid te bowe gaan,
Almagtige wat alles sien, maar wat onsienlik en onbegryplik is;
Skepper van die geestelike wesens en die redelike natuur, U wat van nature
die Goedheid is, die ontoeganklike Lig, wat elke mens verlig wat in hierdie
wêreld kom, skyn ook oor my, u onwaardige dienaar. Verlig die oë van my
verstand, sodat ek dit mag waag om u onmeetlike weldoenende mag te
besing. Mag my gebed ten behoewe van die volk hier teenwoordig U
welgevallig wees, sodat my foute nie die koms van die Heilige Gees hier mag
belemmer nie, maar laat my toe om U wat alle goedheid te bowe gaan sonder
veroordeling aan te roep en nou te sê:

Ons verheerlik U, mensliewende Meester, Almagtige, Koning vóór alle tye.
Ons verheerlik U, die Skepper en Formeerder van die heelal.
Ons verheerlik U, eniggebore Seun van God, wat sonder vader uit u
Moeder gebore is, en sonder moeder voortgebring is deur die Vader.
In die voorafgaande fees het ons U gesien as Kind; en in die teenswoordige
aanskou ons U as die volmaakte, waar U verskyn het as ons
volmaakte God uit volmaakte God.

Want vandag het die tyd van feesviering vir ons aangebreek, en die koor van
die Heiliges verenig hulle met ons gemeenskap, en die Engele vier saam met
die mensdom fees.
Vandag het die genade van die Heilige Gees
in die gedaante van 'n duif op die waters neergedaal.
Vandag het die Son wat nooit ondergaan nie, opgekom en word die wêreld
verlig deur die Lig van die Heer.
Vandag word die maan en die wêreld met helder ligstrale verlig.
Vandag tooi die glimmende sterre die wêreld met die skittering van hul glans.
Vandag drup die wolke die reën van geregtigheid vanuit die hemel op die
mensdom.
Vandag laat die Ongeskapene Hom vrywillig die hand oplê deur sy eie
skepsel.
Vandag nader die Profeet en Voorloper sy Meester, maar hy staan met
bewing by Hom wanneer hy die selfvernedering van God teenoor ons sien.
Vandag word die waters van die Jordaan deur die teenwoordigheid van die
Heer in 'n geneesmiddel verander.
Vandag word die hele skepping deur mistieke strome bevogtig.
Vandag word die misstappe van mense deur die waters van
die Jordaan uitgewis.
Vandag is die Paradys vir mense geopen en skyn die Son van


                                     11
Geregtigheid oor ons.
Vandag word die bitter water van die tyd van Moses deur die teenwoordigheid
van die Heer in soet water vir die volk verander.
Vandag is ons losgemaak van die ou klaaglied, en as die nuwe
Israel gered.
Vandag is ons verlos uit die duisternis, en word ons verlig deur die
lig van Godskennis.
Vandag word die newelagtigheid van hierdie wêreld weggewas deur
die Epifanie van ons God.
Vandag straal die hele skepping met die fakkellig van bo.
Vandag is die dwaling vernietig en die aankoms van die Meester bewerk vir
ons die weg van heil.
Vandag vier hulle daarbowe fees saam met hulle hier benede, en gaan hulle
hieronder met hulle daarbowe om.
Vandag word die heilige fees van reggelowiges met verhewe taal verheerlik.
Vandag haas die Meester Hom na die doop om die mensdom weer op te hef.
Vandag buig Hy wat onwankelbaar is Hom voor sy eie dienskneg, om ons uit
die slawerny te bevry.
Vandag het ons die Koninkryk van die hemele verkry, want daar sal geen
einde aan die koninkryk van die Heer kom nie.
Vandag deel die aarde en die see die vreugde van die wêreld met mekaar, en
is
die wêreld met blydskap vervul.

Die waters het U gesien, o God, die waters het U gesien en hulle was bevrees.
Die Jordaan het agteruitgewyk by die aanskoue van die vuur van die
Godheid wat liggaamlik na haar toe kom en in haar neerdaal.
Die Jordaan het agteruitgewyk toe dit die Heilige Gees in die gedaante van ‘n
duif sien neerdaal en om U sweef.
Die Jordaan het agteruitgewyk toe dit die Onsienlike sigbaar sien word,
die Skepper in die vlees en die Meester in die gedaante van ‘n dienskneg.
Die Jordaan het agteruitgewyk en die berge het rondgespring toe dit God in
die vlees sien, en die wolke het in hul verwondering hul stem laat weerklink
oor Hom wat gekom het, Lig uit Lig, ware God uit ware God, toe hulle vandag
die fees van die Meester in die Jordaan aanskou, hoe Hy die dood wat as
gevolg van ongehoorsaamheid kom, in die Jordaan laat wegsink, soos ook
die prikkel van dwaling, en die boeie van die doderyk, en hoe Hy aan die
wêreld die Doop van die Heil geskenk het.

Daarom, terwyl ek, sondaar en u nuttelose dienaar, die groot dade van u
wonders vertel, roep ek vreesbevange en met boetvaardigheid tot U:

Ietwat harder

Groot is U, o Here, en wonderbaar u werke, en geen woord sal voldoende
wees om u wonders te besing nie. (3X)

Want U het deur u wil die heelal uit die niet in aansyn geroep, deur u mag hou
U die skepping in stand, en deur u voorsienigheid regeer U die wêreld. Nadat
U die skepping uit vier elemente saamgestel het, het U die jaarkring met vier


                                     12
seisoene gekroon. Voor U sidder al die geestelike Kragte; die son besing U;
die maan verheerlik U, die sterre tree by U in, die lig gehoorsaam U; voor U
sidder die dieptes; die fonteine dien U. U het die hemel soos 'n tentdoek
uitgespan; U het die aarde gegrondves bo die waters; U het die see met sand
omring; U het die lug vir asemhaling uitgegiet. Die engelekragte dien U; die
kore van Aartsengele aanbid U; die veelogige Gerubim en die sesvlerkige
Serafim, terwyl hulle om U staan en vlieg, bedek hulleself uit ontsag vir u
ontoeganklike heerlikheid. Want, hoewel U die onbegrensde God is, beginloos
en onuitspreeklik, het U na die aarde gekom en die gestalte van 'n dienskneg
aangeneem, en aan die mense gelyk geword. Want deur u medelydende
barmhartigheid kon U dit nie verduur om die geslag van die mens onder die
tirannie van die Duiwel te aanskou nie, maar U het gekom en ons gered. Ons
bely u genade, ons verkondig u barmhartigheid, ons verberg nie u
weldadigheid nie. U het die geslagte van ons natuur bevry; U het die
Maagdelike skoot deur u geboorte geheilig; heel die Skepping het u
verskyning besing. Want U, ons God, het op die aarde verskyn en met die
mens omgegaan; U het die waters van die Jordaan geheilig, deur u Alheilige
Gees vanuit die hemel daarop neer te stuur, en U het die koppe van die drake
wat daarin nes maak verbrysel.

Die priester maak die teken van die Kruis drie maal oor die water, terwyl hy
sê:

O mensliewende Koning, wees U dan nou self teenwoordig deur die koms
van die Heilige Gees en heilig hierdie water. (3x)

En verleen dit die genade van die verlossing, en die seën van die Jordaan.
Maak dit 'n bron van onsterflikheid, 'n gawe van heiliging, 'n losmaak van
sondes, 'n beskerming teen siektes, 'n vernietiger van demone, ontoeganklik
vir vyandige magte, vervul met die krag van die engele.
Sodat almal wat daarvan skep en daaraan deel het, dit mag hê tot reiniging
van liggaam en siel, tot die genesing van hartstogte, tot die heiliging van huise,
en tot alles wat voordelig en nuttig is.

Want U is ons God wat deur water en die Gees die natuur wat vanweë die
sonde oud geword het weer nuut gemaak het.
U is ons God wat in die tyd van Noag die sonde in die water verdrink het.
U is ons God wat deur die see die geslag van die Hebreërs deur die hand van
Moses uit die slawerny van Farao bevry het,.
U is ons God wat die rots in die woestyn laat skeur het – die waters het
gevloei en die bergstrome het oorstroom – en U het u dorstige volk versadig.
U is ons God wat deur water en vuur Israel deur die hand van Elía losgemaak
het van die afdwaling na Baäl,.

(Ietwat harder)

Heilig nou Self, o Meester, hierdie water deur u Heilige Gees. (3X)

Gee aan almal wat dit aanraak, hulle daarmee salf en daarvan drink,
heiliging, seën, reiniging en gesondheid.


                                       13
Dink, Heer, aan ons Pous en Patriarg N., ons vader en Aartsbiskop N., die
hele priesterskap, die diakonaat in Christus, die hele geestelike orde en die
volk wat hier teenwoordig, en ons broers en susters wat om goeie rede
afwesig is, en ontferm U oor hulle en oor ons, volgens u groot barmhartigheid.

Sodat u alheilige Naam deur die elemente, deur die Engele en deur die
mensdome, deur alle sigbare en onsigbare dinge, saam met die Vader en die
Heilige Gees verheerlik mag word, nou en altyd en tot in ewigheid. Amen.

Priester      Vrede vir almal.

Volk          En vir u gees.

Priester      Laat ons ons hoofde buig voor die Heer.

Die priester sê die volgende gebed in ‘n gedempte toon:

Neig u oor, Heer, en verhoor ons, U wat U verwerdig het om in die Jordaan
gedoop te word, en wat die waters geheilig het. Seën ons almal wat deur die
hoof te buig ‘n aanduiding van ons diensbaarheid gee. Maak ons waardig om
vervul te word met u heiliging deur gebruik te maak van hierdie water en
daarmee besprinkel te word, en laat dit ons, o Here, tot heil van siel en
liggaam strek.

(hardop)

Want U is die heiliging van ons siele en liggame, en tot U stuur ons die lof,
danksegging en aanbidding omhoog, soos ook tot u beginlose Vader en u
alheilige, goeie en lewendmakende Gees, nou en altyd en tot in ewigheid.
Amen.

Die priester maak nou die teken van die Kruis oor die water met die Kosbare
Kruis. Daarna verhef hy die Kruis en onderdompel dit in die water en bring dit
weer op. Terwyl hy dit doen sing hy die apolitikion van die fees. Dit word drie
keer gedoen.

Toon 1




                                       14
15
                                                                           (3X)
Daarna onderdompel die priester basiliekruid in die water en besprinkel hy die
vier kante van kerk.
Die geestelikes en die Volk nader nou en soen die kruis terwyl die priester die
wywater op elkeen se hoof sprinkle met die basiliekruid. Almal drink ook van
die geseënde water. Intussen sing die volk die volgende stigier in Toon 6.




                                      16
17
Die volk sing: Geloofd sy die Naam van die Here…en Ps. 33 word gelees.




                                   18
