                                           1


Menaion September 22 Die H. Hiëromartelaar Fokas.
Die Veranderlike vir die Vesperdiens
By “Heer, ek het U aangeroep…” maak ons voorsiening vir 6 verse, en sing 3
stigiere van die H. Apostel Quadratus en 3 van die H. Hiëromartelaar Fokas.
Stigiere van die H. Quadratus – Toon 1 (Τῶν οὐρανίων ταγµάτων)
Verlig met die verligting van die hemelse genadegawes,
is jy as ligbaken in die wêreld geopenbaar, o Quadratus,
wat op almal die helder strale
van jou God-geïnspireerde boodskap laat skyn,
en daarom eer ons, die gelowiges, jou
as Apostel en Martelaar.

Daar jy die reguit weë bewandel het, o glorieryke,
het jy die dwalende mense gered van die kronkelpaaie van goddeloosheid.
Daarom verheerlik ons, die gelowiges, jou, o Apostel,
as bestendige gids en tussenganger van vriendskap met nabyheid by God, o
Apostel.

Daar die Here wonderbaar in sy Heiliges is,
het Hy jou in die wêreld
met die oorvloedige heerlikheid van sy genadegawes verheerlik
en jou, o Apostel Quadratus,
as geneesheer van siele en liggame geskenk
aan hulle wat jou reggelowig loof.

Stigiere van die H. Hiëromartelaar Fokas – Toon 1      (Τῶν οὐρανίων ταγµάτων)
Deur die ydelheid van die afgode deur jou heilige woord omver te werp,
het jy onstandvastige harte in die geloof bevestig
en na die lewe gelei, o Hiërarg,
en deur regtens te stry, o Fokas,
het jy ‘n martelaar van die Heer geword.

Deur jou heilige mantel in die bloed van jou heilige vlees te doop,
o al-salige, aller-heilige Vader,
het jy waarlik ‘n dubbele kroon van Christus ontvang
en vorm jy ‘n koordans saam met die Engele in die hemele,
terwyl jy bid dat ons gered mag word.

Deur die strale van jou wonders verlig jy die hele aarde,
help jy daagliks hulle wat op see is, Vader,
verdryf jy siektes,
en bring jy ‘n einde aan die swakhede van siel en liggaam,
daar jy genade van die Here ontvang het,
o aller-godsalige Martelaar Fokas.

Eer aan die Vader en aan die Seun en aan die Heilige Gees.
                                           2


Doksastikon – Toon 4        deur Cyprianus
Jy was van kleins af ‘n liefhebber van die Heer,
o aller-salige Fokas, Hiëromartelaar van Christus,
want jy het die wapen van die Kruis op jou skouers geneem
en sonder om af te wyk, die weg van verlossing geloop,
waardeur jy ‘n huisgenoot van die Engele geword het,
en as teenstander van die demone
en deurlugtige voorbidder vir die wêreld geopenbaar is.

Nou en altyd en tot in ewigheid. Amen.
Theotokion – Toon 4         (Ἔδωκας σηµείωσιν)
‘n Aller-vreeswekkende duisternis van die dood
vermoei my siel, o Bruid van God,
en die ondersoek van die demone
veroorsaak altyd dat dit buite sigself is en bewe, o goeie.
Red my daarvan deur u mag,
o Maagd wat geen ervaring van die huwelik het nie,
en bring my by die heilbrengende hawe
en aandlose lig van die Heiliges.

Of die Kruistheotokion (op Dinsdag- en Donderdagaande)
Toon 4        (Ἔδωκας σηµείωσιν)
Toe die al-reine Meesteres
Christus wat die listige dood, dood sien,
het sy geweekla en bitter tot Hom wat uit haar binneste voortgekom het,
met verwondering en verbasing oor sy lankmoedigheid, uitgeroep:
O my aller-dierbare Kind,
vergeet nie u dienares nie,
verleng nie my mismoedigheid nie, o Mensliewende.

Apolitikion van die Apostel - Toon 3
O Heilige Apostel Quadratus,
bid tot die barmhartige God
dat Hy vergewing van oortredinge aan ons siele sal skenk.

Apolitikion van die Hieromartelaar Fokas – Toon 4
Jy het die Apostels se lewenswyse deelagtig geword
en 'n opvolger van hulle trone geword, o God-geïnspireerde;
jy het die manier van doen gevind
wat toegang gee tot die hoogtes van kontemplasie.
Daarom sny jy die woord van die waarheid reg aan,
en het jy in die geloof die stryd ten bloede gestry.
O Hiëromartelaar Fokas,
bid tot Christus ons God
dat ons siele gered mag word.
                                         3


Die Veranderlike vir die Mettediens
Kathisma van die Heilige Apostel Quadratus ná die Derde Ode van die Kanon (wat
nog vertaal moet word)
Toon 4       (Ταχὺ προκατάλαβε)
Laat ons, die gelowiges,
die groot Apostel en Hiërarg van Christus,
die glorieryke Quadratus,
met liedere wat deur God geïnspireer is, loof.
Want hy laat stroom, soos uit ‘n fontein,
vir hulle wat met geloof daarom vra,
vergewing van oortredinge en genesing van hartstogte
daar hy oorvloedige genade van die Allerhoogste ontvang het.

Eer aan die Vader en aan die Seun en aan die Heilige Gees.
Van die Hiëromartelaar Fokas - Toon 4 (Ταχὺ προκατάλαβε)
Daar die genade van die Gees in jou gewoon het, o Fokas,
het dit jou geopenbaar as fontein van vele genadegawes,
wat dit ryklik laat voortvloei.
Daarom help jy ook daagliks die seevaarders wat jou om hulp vra,
o Vader wat met die wysheid van God vervul is,
en deel jy aan hulle en ons versoening uit.

Nou en altyd en tot in ewigheid. Amen.
Theotokion – Toon 4

O Al-onskuldige Maagd, wat die bo-wesenlike God gebaar het,
smeek Hom saam met die Liggaamloses
om ons wat u tereg met geloof en liefde besing
voor die einde vergewing van oortredinge
en verbetering van ons lewens te skenk, o enig Al-besongene.

Of die Kruistheotokion (op Woensdag- en Vrydagoggende) – Toon 4

O geseënde, al-onskuldige Maagd, Moeder van Christus ons God,
‘n swaard het deur u alheilige siel gegaan,
toe u u Seun en God sien waar Hy uit vrye wil gekruisig word.
Hou nie op om Hom te smeek
dat Hy ons vergewing van oortredinge sal skenk nie.

Kontakion van die Apostel Quadratus

Toon 8       (Ὡς ἀπαρχὰς) of Toon 4
Die wêreld bring U, o Heer,
as eerbare Hiërarg en baie standvastige stryder
die Heilige Apostel Quadratus
                                           4


en met lofliedere vier dit sy eerwaardige gedagtenis,
terwyl dit altyd vra dat vergewing van oortredinge geskenk mag word
aan hulle wat sing: Halleluja.

Ikos
Laat ons die wyse Hiërarg as getroue herder en leermeester eer,
want hy het in die weiveld van sy stryd as aller-heilige roos geblom,
ons, die gelowiges, met geur omgewe,
en deur die strale van sy wonders en deugdelike dade
die hele aarde met verligting vervul,
deur ligstrale van genesing.
Want God het hulle wonderbaar gemaak wat tot Hom roep: Halleluja.

Sinaksarion
Op die 22ste van vandeesmaand die Gedagtenis aan die Heilige Hiëromartelaar
Fokas, die Wonderdoener, wat vervolmaak is in ‘n bad wat erg verhit is.
Verse.        O Fokas, ontvang die bad van volkome reiniging,
              want dit is die bad van stryd, nie van sindelikheid nie.

Op dieselfde dag die Gedagtenis aan die Heilige Fokas, die Tuinier.

Op dieselfde dag die Gedagtenis aan die Heilige Martelaar Isak en die Heilige
Martinus.

Die Gedagtenis aan die 26 Heilige Martelare van Zografou, wat die Latynsgesinde
Keiser Michael Paleologus die 8ste en Patriarg Johannes Bekkos bestraf het,
en wat in die brand wat daar in toring was, vervolmaak is.

Deur hul heilige gebede, o God, ontferm U oor ons. Amen.

Eksapostilarion van die Apostel Quadratus – Toon 2 (Γυναῖκες ἀκουτίσθητε)
As Martelaar en Apostel en Hiërarg deur God geïnspireer,
o Quadratus, ingewyde van die Woord,
het jy op alwyse manier die Goddelike Evangelie van Christus verkondig
en die hele aarde stralend gemaak,
deur aardgeborenes van dwaling te verlos
en hulle te leer om die Drie-eenheid te aanbid.

Eksapostilarion van die Hiëromartelaar – Toon 3         (Ὁ οὐρανὸν τοῖς ἄστροις)
Daar jy ‘n hoogtepunt van Hiërarge
en die roem van oorwinnaars is, o Fokas,
asook ‘n groot beskermer van hulle wat op see is,
red van gevare hulle wat jou loof, o salige.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.
                                        5


Theotokion – Toon 3       (Ὁ οὐρανὸν τοῖς ἄστροις)
Daar u die Skepper van die wêreld
en Meester van die Engele gebaar het, o Maagd,
smeek Hom om u dienaars te toon
as onder diegene wat staan by die gedeelte aan sy regterhand.
