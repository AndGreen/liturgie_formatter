                                     1


Die Veranderlike vir die Goddelike Liturgie van die H. Johannes
Chrysostomos vir die Fees van die Verheerliking van ons Heer en God
en Verlosser, Jesus Christus.

            DIE EERSTE ANTIFOON

1ste Vers   Groot is die Here, en baie lofwaardig in die stad van ons God, in
            sy heilige berg. (Ps. 47:2)

Volk        Deur die gebede van die Theotokos, o Heiland, red ons.

2de Vers    Wat die berge grondves deur u krag, wat omgord is met mag.
            (Ps. 64:7)

3de Vers    Met lof en luister het U U beklee, wat U met lig omhul soos met
            ‘n kleed. (Ps. 103: 1-2)

4de Vers    Die berge sal jubel voor die aangesig van die Here. (Ps. 97:8-9)


            Eer aan die Vader en aan die Seun en aan die Heilige Gees,
            nou en altyd en tot in ewigheid. Amen.

            Deur die gebede van die Theotokos, o Heiland, red ons.

            DIE TWEEDE ANTIFOON

1ste Vers   Sy grondvestinge is op die heilige berge. (Ps. 86:1)

Volk        Red, o Seun van God, wat op die berg Tabor van gedaante
            verander het, ons wat tot U sing: Halleluja.

2de Vers    Die Here het die poorte van Sion lief bo al die wonings van
            Jakob. (Ps. 86:2)

3de Vers    Heerlike dinge is van u gesê, o stad van God. (Ps. 86:3)

4de Vers    Sion is my moeder, sal 'n man sê, en 'n man is in haar
            gebore.(Ps. 86:5)

            Eer aan die Vader en aan die Seun en aan die Heilige Gees,
            nou en altyd en tot in ewigheid. Amen.

            Eniggebore Seun en Woord van God,
            U wat onsterflik is,
            het U verwerdig om ter wille van ons redding vlees te word
            uit die heilige Theotokos en immermaagd Maria,
            en sonder verandering Mens geword;
            U is gekruisig, o Christus ons God,
            en het die dood deur die dood vertrap.
                                       2


              U wat een is van die Heilige Drie-eenheid,
              en verheerlik word met die Vader en die Heilige Gees,
              red ons.

              DIE DERDE ANTIFOON
              EN DIE INTOG
              MET DIE HEILIGE EVANGELIE

Toon 7

1ste Vers     Die barmhartighede van die Here sal ek vir ewig besing, van
              geslag tot geslag sal ek u waarheid met my mond verkondig.
              (Ps. 88:2)

U het op die berg van gedaante verander, o Christus God,
en u heerlikheid aan u dissipels getoon,
vir sover hulle dit kon hanteer.
Laat u ewige Lig ook oor ons, sondaars, skyn,
deur die gebede van die Theotokos:
O Gewer van lig, eer aan U.

2de Vers      Die hemele sal u wonders bely, Here, en u waarheid in die
              samekoms van die heiliges. (Ps. 88:6)

U het op die berg...

3de Vers      Aan U behoort die hemele en die aarde is uwe; U het die wêreld
              en sy volheid gegrondves.

U het op die berg....

Lied van die Intog : Want by U is die fontein van die lewe, Here; in u lig sien
                    ons die lig. (Ps.35:10) Red, o Seun van God, wat op die
                    berg Tabor van gedaante verander het, ons wat tot U sing:
                    Halleluja.

Apolitikion – Toon 7

U het op die berg van gedaante verander, o Christus God,
en u heerlikheid aan u dissipels getoon,
vir sover hulle dit kon hanteer.
Laat u ewige Lig ook oor ons, sondaars, skyn,
deur die gebede van die Theotokos:
O Gewer van lig, eer aan U.

Kontakion – Toon 7

Op die berg het U van gedaante verander
en het u dissipels u heerlikheid aanskou,
vir sover hulle dit kon hanteer, o Christus God,
                                       3


sodat hulle, wanneer hulle U gekruisig sou sien,
kon begryp dat u lyding vrywillig was,
en aan die wêreld kon verkondig,
dat U waarlik die afskynsel van die Vader is.

Prokimenon Toon 4 (Ps. 103)

Hoe groot is u werke, o Here. U het hulle almal met wysheid gemaak.
Vers: Loof die Here, o my siel. O Here my God, U is baie groot.

Die lesing uit die Tweede Algemene Brief van die Apostel Petrus (1:10-
19).

Broeders, beywer julle des te meer om julle roeping en verkiesing vas te
maak; want as julle dit doen sal julle nooit struikel nie. Want so sal ryklik aan
julle verleen word die ingang in die ewige koninkryk van onse Here en
Saligmaker, Jesus Christus. Daarom sal ek nie nalaat om julle altyd hieraan te
herinner nie, alhoewel julle dit weet en vas staan in die waarheid wat by julle
is. En ek beskou dit as reg, so lank as ek in hierdie tentwoning is, om julle
deur herinnering op te wek, omdat ek weet dat die aflegging van my
tentwoning ophande is, soos onse Here Jesus Christus dit ook aan my
bekend gemaak het. En ek sal my beywer, dat julle ook gedurig ná my
heengaan hierdie dinge in gedagtenis kan hou. Want ons het nie kunstig
verdigte fabels nagevolg toe ons julle die krag en koms van onse Here Jesus
Christus bekend gemaak het nie, maar ons was aanskouers van sy majesteit;
want Hy het van God die Vader eer en heerlikheid ontvang toe hierdie stem
uit die luisterryke heerlikheid tot Hom gekom het: Dit is My geliefde Seun in
wie Ek 'n welbehae het. En hierdie stem het ons uit die hemel hoor kom toe
ons saam met Hom op die heilige berg was. En ons het die profetiese woord
wat baie vas is, waarop julle tog moet ag gee soos op 'n lamp wat in die
donker plek skyn, totdat die dag aanbreek en die môrester opgaan in julle
harte.

Die Halleluja in Toon 8. (Ps. 88, 143)

Vers: Aan U behoort die hemele, en die aarde is U s'n.
Vers: Salig is die volk wie se God die Here is.

Die Lesing uit die Heilige Evangelie volgens Matthéüs (17:1-9)

En in daardie tyd het Jesus vir Petrus en Jakobus en Johannes, sy broer,
saamgeneem en hulle op 'n hoë berg in die eensaamheid gebring. En Hy het
voor hulle van gedaante verander, en Sy aangesig het geblink soos die son,
en Sy klere het wit geword soos die lig. En kyk, daar verskyn aan hulle Moses
en Elia in gesprek met Hom. Toe begin Petrus vir Jesus te sê: Here, dit is
goed dat ons hier is; as U wil, laat ons hier drie hutte maak: vir U een en vir
Moses een en een vir Elia. Terwyl hy nog spreek, oordek 'n helderligte wolk
hulle meteens en daar sê 'n stem uit die wolk: Dit is My geliefde Seun in wie
Ek 'n welbehae het. Luister na Hom! En toe die dissipels dit hoor, het hulle op
hul aangesig geval en was baie bevrees. En Jesus het nadergekom en hulle
                                     4


aangeraak en gesê: Staan op en moenie vrees nie. Toe slaan hulle hul oë op
en sien niemand meer, behalwe Jesus alleen. En onderwyl hulle van die berg
afklim, het Jesus hulle bevel gegee en gesê: Julle moet vir niemand iets van
die gesig sê voordat die Seun van die mens uit dode opgestaan het nie.

In plaas van “Dit is waarlik gepas…”:

Toon 4

U geboortegewing het geblyk ongeskonde te wees,
want toe God op aarde verskyn en onder mense gewoon het
het Hy met vlees beklee uit u skoot voortgekom.
Daarom, o Theotokos, verheerlik ons almal u.

Kommunielied: In die lig van die heerlikheid van u aangesig, Here, sal ons
               wandel tot in ewigheid. Halleluja. (vgl. Ps. 88:16)

In plaas van “Ons het die ware Lig gesien...”:

Toon 7

U het op die berg van gedaante verander, o Christus God,
en u heerlikheid aan u dissipels getoon,
vir sover hulle dit kon hanteer.
Laat u ewige Lig ook oor ons, sondaars, skyn,
deur die gebede van die Theotokos:
O Gewer van lig, eer aan U.

Wegsending: Mag Hy wat op die berg Tabor voor sy heilige dissipels en
            apostels in heerlikheid van gedaante verander het, Christus
           ons ware God,...
