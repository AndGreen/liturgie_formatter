                                            1

Menaion 1 Januarie – Die Veranderlike vir die Goddelike Liturgie van die H. Basilios
die Grote vir die Besnydenis in die vlees van ons Here Jesus Christus en die
gedagtenis aan Basilios die Grote, biskop van Caesarea in Kappadosië.

Eerste Antifoon – Toon 2

v.1   Juig voor die Here, o ganse aarde; psalmsing tot eer van sy naam.

Refrein: Deur die gebede van die Theotokos, o Heiland, red ons.

v.2 Verkondig sy dade onder die nasies; maak al sy wonders bekend.
v.3  Sê vir God: Hoe ontsagwekkend is u werke.
v.4  Laat die hele aarde U aanbid en psalmsing tot u eer, laat dit psalmsing tot eer van
u Naam. (Ps. 65:4)

Eer aan die Vader en aan die Seun en aan die Heilige Gees, nou en altyd….

Refrein: Deur die gebede…

Tweede Antifoon – Toon 2

v.1 Laat hemele bly wees, laat die aarde jubel; laat die see en sy volheid geskud word.

Refrein: Red, o Seun van God, wat in die vlees besny is, ons wat tot U sing:
Halleluja.

v.2 Sing tot eer van die Here ‘n nuwe lied, sing voor die Here, o ganse aarde. (Ps. 95:1)
v.3 Uit Sion is die majesteit van sy skoonheid.
v.4 Ons God het in die hemel en op die aarde alles wat Hy wou, gedoen.

Eer aan die Vader…nou en altyd…Amen.

Eniggebore Seun en Woord van God...

Derde Antifoon – Toon 1

v.1   U barmhartighede, Here, sal ek tot in ewigheid besing; ek sal van geslag tot geslag
      u waarheid met my mond verkondig. (Ps.88:1)

Terwyl U van nature God is,
allergoedhartige Here,
het U sonder verandering ‘n menslike vorm aangeneem.
En in vervulling van die Wet het U besnydenis in die vlees aanvaar
sodat U ‘n einde aan die skadu’s kon bring
en die bedekking van die hartstogte kon verwyder.
Eer aan U goedheid;
eer aan U goedhartigheid;
eer, o Woord, aan u onuitspreeklike selfvernedering.

v.2 Die hemele sal u wonders loof, Here, en u waarheid in die vergadering van die
heiliges. (Ps. 88:5)
                                             2

v.3   U het geregtigheid liefgehad en wetteloosheid gehaat. Daarom het, o God, u God,
      U gesalf met vreugde-olie bo u metgeselle. (Ps. 44:7)

Lied van die Intog:

Kom laat ons aanbid...Red, o Seun van God, wat in die vlees besny is, ons wat tot U sing:
Halleluja
\
Apolitikion van die Fees – Toon 1

Terwyl U van nature God is….

Die Apolitikion van die Heilige Basilios die Grote – Toon 1

Jou stem het na die hele wêreld uitgegaan,
want dit het jou woord ontvang,
waardeur jy op 'n Godpassende wyse geleer,
die aard van dinge duidelik gemaak,
en die sedes van mense veredel het.
Koninklike priesterskap, heilige vader,
smeek Christus ons God,
dat sy groot barmhartigheid aan ons geskenk mag word.

Apolitikion van die Heilige Konstantyn en Helena – Toon 8

Hy het die teken van die Kruis in die hemel aanskou….

Kontakion - Toon 3

Die Here van almal verduur besnydenis
en daar Hy goed is, sny Hy sterwelinge se oortredinge af.
Vandag skenk Hy die wêreld verlossing
en in die hoogste hemele verheug Basilios hom,
die Hiërarg van die Skepper
en ligdraende, heilige ingewydene van Christus.

Prokimenon. Toon 1 (Ps.48)

My mond sal wysheid spreek, en die oordenking van my hart begrip. (v.4)
Hoor dit alle volke, luister, alle bewoners van die wêreld. (v.1)

Die Lesing uit die Brief van Paulus aan die Kolossense (2:8-12)

Broeders, pas op dat niemand julle as 'n buit wegvoer deur die wysbegeerte en nietige
misleiding nie, volgens die oorlewering van die mense, volgens die eerste beginsels van
die wêreld en nie volgens Christus nie. Want in Hom woon al die volheid van God
liggaamlik; en julle het die volheid in Hom wat die Hoof is van alle owerheid en mag; in wie
julle ook besny is met 'n besnydenis wat nie met hande verrig word nie, deur die liggaam
van die sondige vlees af te lê in die besnydenis van Christus, omdat julle saam met Hom
begrawe is in die doop, waarin julle ook saam opgewek is deur die geloof in die werking
van God wat Hom uit die dode opgewek het.
                                            3

Halleluja (3x) – Toon 8 (Ps. 79, 36)

O Herder van Israel, hoor tog, U wat Josef soos skape lei.
Die mond van die regverdige sal wysheid oordenk.

Die Lesing uit die Evangelie volgens Lukas (2:20-21, 40-52)

En in daardie tyd het die herders terugegaan en God verheerlik en geprys oor alles wat
hulle gehoor en gesien het, net soos aan hulle gesê is. En toe agt dae vervul was, dat
hulle die Kindjie sou besny, het hulle Hom Jesus genoem, die naam wat deur die engel
gegee is voor sy ontvangenis in die moederskoot.

En die Kindjie het gegroei en sterk geword in die Gees en vol van wysheid. En die genade
van God was op Hom. En sy ouers was gewoond om elke jaar met die paasfees na
Jerusalem te gaan. En toe Hy twaalf jaar oud was, het hulle, volgens die gebruik van die
fees, na Jerusalem opgegaan. En nadat die feesdae vir hulle verby was, en terwyl hulle
teruggaan, het die Kind Jesus in Jerusalem agtergebly; en Josef en sy moeder het dit nie
geweet nie. Maar omdat hulle gedink het dat Hy by die reisgeselskap was, het hulle 'n
dagreis ver gegaan en Hom onder die familie en onder die bekendes gesoek. En toe hulle
Hom nie vind nie, het hulle teruggegaan na Jerusalem en Hom gesoek. En ná drie dae het
hulle Hom in die tempel gevind, terwyl Hy in die midde van die leraars sit en na hulle
luister en hulle uitvra. En almal wat Hom gehoor het, was verbaas oor sy verstand en sy
antwoorde. En toe hulle Hom sien, was hulle verslae. En sy moeder sê vir Hom: Kind,
waarom het Jy so met ons gemaak? Kyk, jou vader en ek het jou met angs gesoek. En Hy
sê vir hulle: Waarom het u My gesoek? Het u nie geweet dat Ek in die dinge van my Vader
moet wees nie? En hulle het die woord wat Hy aan hulle gesê het, nie verstaan nie. En Hy
het saam met hulle gegaan en in Násaret gekom, en Hy was hulle onderdanig. En sy
moeder het al hierdie dinge in haar hart bewaar. En Jesus het toegeneem in wysheid en
grootte en in genade by God en die mense.

In plaas van “Dit is waarlik gepas”:

Oor u, begenadigde,
verheug die hele skepping hom,
die engeleskaar en die menslike geslag,
u, geheiligde tempel en geestelike paradys,
die roem van maagde, uit wie God vlees aangeneem het
en ‘n kind geword het,
hoewel Hy God voor alle tye is.
U skoot het Hy sy troon gemaak,
wyer as die hemele.
Oor u, begenadigde, verheug heel die skepping hom:
Eer aan u.

In plaas van “Ons het die ware Lig gesien”:

Terwyl U van nature God is… (sien Derde Antifoon Toon 1)

Wegsending:

Mag Hy wat Hom verwerdig het om op die agste dag in die vlees besny te word ter wille
van ons verlossing, Christus ons ware God...
