                                            1


Menaion April 21 Die Heilige Hiëromartelaar Januarius van Benevento, en sy
metgeselle.

Die Veranderlike vir die Vesperdiens

By “Heer, ek het U aangeroep…” sing ons die volgende stigiere.

Toon 4        (Ὡς γενναῖον ἐν Μάρτυσιν)

Jy was ‘n allerwettige priester en allerheilige stryder, o Januarius,
wat nie deur ‘n vreemde se bloed nie,
maar eerder deur jou eie die einste hemel binneggegaan het
waar Jesus die Voorloper van almal is.
Hom sien jy altyd, Vader,
en jy aanskou wat die Engele aanskou.

Sowel van jou vel gestroop as in die vuur gegooi, o bewonderenswaardige,
sowel aan ongediertes oorgelewer as vir baie dae in gevangenisse toegesluit,
is jy deur die krag van God nie in jou gees teneer gerig nie
en het jy ná jy regtens gestry het, die stryd voltooi,
o wonderdraende heilige, wat soos die Liggaamloses is.

Laat ons Desiderius, Sosius, Faustus en Eftychius,
asook die beroemde Januarius en die wyse Acutius,
as wyse bedienaars, as kroondraende Martelare,
as burgers van die Heilige Stad
en as waaragtige voorbidders vir dié wat hulle salig noem, eendragtig eer.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Theotokion – Toon 4         (Ὡς γενναῖον ἐν Μάρτυσιν)

Laat ons die Maagd en Moeder van die Heer openlik salig noem,
die onbesoedelde tabernakel, die besielde wolk,
die heilige tempel van ons God,
die ondeurganklike brug, die algoue kruik,
die heilige ark, die leer wat boontoe reik,
en die wye ruimte van die Meester.

Of die Kruistheotokion (op Dinsdag- of Donderdagaande)

Toon 4        (Ὡς γενναῖον ἐν Μάρτυσιν)

Toe die Ooilam wat U, die Lam en Herder, gebaar het,
U aan die Kruis sien,
het sy gejammer en moederlik tot U uitgeroep:
“My allergeliefde Seun, hoe is U aan ‘n kruishout opgehang?
Hoe is U in u hande en voete, o lankmoedige Woord, deur wetteloses vasgeslaan,
en hoe het U u bloed uitgestort, o Meester?”
                                          2




Apolitikion – Toon 4

Jy het die Apostels se lewenswyse deelagtig geword
en 'n opvolger van hulle trone geword, o God-geïnspireerde;
jy het die manier van doen gevind
wat toegang gee tot die hoogtes van kontemplasie.
Daarom sny jy die woord van die waarheid reg aan,
en het jy in die geloof die stryd ten bloede gestry.
O Hiëromartelaar Januarius,
bid tot Christus ons God
dat ons siele gered mag word.

Die Veranderlike vir die Mettediens

Kathisma ná die Derde Ode van die Kanon (wat nog vertaal moet word)

Toon 4       (Ὁ ὑψωθεὶς)

Toe jy jou priesterkledy nog helderder kleur
met die kleursel van jou bloed,
is jy duidelik as dienaar van Christus bewys.
Daarom het jy na die ewige woninge opgegaan,
en laat jy oseane van genesing opwel vir hulle wat jou eer
en smeek jy God altyd
dat almal vergewing van oortredinge gegee mag word.


Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Theotokion – Toon 4        (Ὁ ὑψωθεὶς)

Ons die onwaardiges sal nooit nalaat
om u groot dade te vertel nie, o Theotokos;
want het u ons nie beskerm deur u gebede nie,
wie sou ons uit soveel gevare gered het?
Wie sou ons tot nou toe nog in vryheid bewaar het?
O Meesteres, mag ons nie weggaan van u nie,
want u red u dienaars altyd uit allerlei gevare.

Of die Kruistheotokion (op Woensdag- en Vrydagoggende)

Toon 4       (Ὁ ὑψωθεὶς)

Toe sy wat U in die laaste dae in die vlees gebaar het,
U wat uit die beginlose Vader gebore is,
aan die Kruis sien hang, o Christus,
                                          3


het sy uitgeroep: “Wee my! Allergeliefde Kind!
Hoe het die Hebreërvolk U vergeld?
Maar staan op en red as enig Mensliewende
hulle wat in U geglo het.”


Sinaksarion

Op die 21ste dag van vandeesmaand, die Gedagtenis aan die Heilige
Hieromartelaar Januarius die Biskop, en die diakens Proculus, Sosius and Faustus,
Desiderius die Leser, Eftychius and Acutius.

Verse.        Die Maand April het gesien
              hoe die dapper Januarius onthoof word.

              Saam met Proculus, het die swaard ook Sosius en Faustus gedood,
              toe hulle voor die skede gebuig het.

              Desiderius het sy huid aan die swaard oorgegee,
              die onthoofding verduur en by Christus gaan staan.

              Hoor die stem van Acutius wat sê:
              “Word saam met my onthoof, Eftychius.”

              Op die 21ste het hulle Januarius se kop afgekap.

Op dieselfde dag, die Gedagtenis aan die Heilige Martelares Alexandra die Koningin.

Op dieselfde dag die Gedagtenis aan die Heilige Martelare Apollos, Isaakius and
Quadratus, wat deur honger en die swaard vervolmaak is.

Op dieselfde dag, die Gedagtenis aan ons Vader onder die Heiliges Maximianus,
Patriarg van Konstantinopel.

Op dieselfde dag die Gedagtenis aan ons Heilige Vader Anastasius die Sinaïet.

Deur die gebede van u Heiliges, o Christus God, ontferm U oor ons.

Die res van die Mettediens en die Wegsending
