Die Veranderlike vir die Goddelike Liturgie van die H. Joh.
Chrysostomos vir die Sondag van die Fariseër en die Tollenaar

Gewone Antifone en Lied van die Intog vir Sondag

Opstandingsapolitikion in die Toon van die Week

Apolitikion van die Heilige(s), indien enige, en van die Kerk

Kontakion - Toon 4

Laat ons die hoogmoedige gepraat van die Fariseër ontvlug
en die nederigheid van die Tollenaar leer
terwyl ons met sugtinge tot die Verlosser roep:
Wees ons genadig, o enig versoenlike.

Prokimenon – Toon 8 (Psalm 75)

Doen geloftes aan die Here ons God en doen dit gestand.

God is bekend in Juda, sy Naam is groot in Israel.

Die Lesing uit die Tweede Brief van Paulus aan Timótheüs (3:10-15)

Timótheus, my kind, jy het my navolger geword in leer, lewenswandel, planne,
geloof, lankmoedigheid, liefde, lydsaamheid, vervolginge, lyding, soos my te
beurt geval het in Antiochíë, in Ikónium, in Listre. Watter vervolginge het ek
nie al verdra nie! En die Here het my uit almal verlos. En almal wat ook
godvrugtig wil lewe in Christus Jesus, sal vervolg word. Maar goddelose
mense en bedrieërs sal voortgaan van kwaad tot erger, hulle wat verlei en
verlei word. Maar bly jy in wat jy geleer het en waarvan jy verseker is, omdat
jy weet van wie jy dit geleer het, en dat jy van kleins af die Heilige Skrifte ken
wat jou wys kan maak tot saligheid deur die geloof in Christus Jesus.

Halleluja – Toon 8 (Psalm 94)

Kom laat ons jubel in die Here, laat ons juig voor God ons heil!

Laat ons sy aangesig tegemoetgaan met lof en Hom met lofgesange toejuig!

Die Lesing uit die Heilige Evangelie volgens Lukas (18:10-14)

Die Here het hierdie gelykenis vertel: Twee manne het na die tempel
opgegaan om te bid, die een 'n Fariseër en die ander 'n tollenaar. En die
Fariseër het gaan staan en by homself so gebid: o God, ek dank U dat ek nie
soos die ander mense is nie – rowers, onregverdiges, egbrekers, of ook soos
hierdie tollenaar nie. Ek vas twee keer in die week, ek gee tiendes van alles
wat ek verkry. En die tollenaar het ver weg gestaan en wou selfs nie sy oë na
die hemel ophef nie, maar het op sy bors geslaan en gesê: o God, wees my,
sondaar, genadig! Ek sê vir julle, hierdie laaste een het geregverdig na sy
huis gegaan eerder as die eerste een; want elkeen wat homself verhoog, sal
verneder word, en hy wat homself verneder, sal verhoog word.

Dit is waarlik gepas…(soos gewoonlik)

Kommunielied: Loof die Here…(soos gewoonlik)
