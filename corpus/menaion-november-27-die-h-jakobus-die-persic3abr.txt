                                          1


Menaion November 27 Die H. Jakobus die Persiër.

Die Veranderlike vir die Vesperdiens
By “Heer, ek het U aangeroep…” sing ons die volgende 3 stigiere:

Toon 2
Jy het die wêreld se genietinge versaak,
asook familie-eer, rykdom en skoonheid,
en al die sintuiglikheid verloën,
en toe jou liggaam opgekap is, Jakobus,
het jy jou verheug om Christus na te volg,
deur die navolging van sy lyding.
Daarom as deelgenoot aan sy lyding
het jy nou waarlik ‘n aandeel aan sy heerlikheid en koninkryk.

Toe die lede van jou liggaam afgekap is,
en jy die ondraaglike smarte van mishandeling verduur het,
o bewonderenswaardige Martelaar van Christus, Jakobus,
het jy dapper die onbeskaafdheid van die tiranne vertrap
en die kosbare kroon van oorwinning ontvang.
Daardeur getooi, o Salige,
staan jy nou saam met jou medestryders
by die Goddelike troon van jou Meester.

Daar jy vrymoedigheid by Christus het, o alberoemde Martelaar,
beskerm vuriglik almal wat met geloof jou eerwaardige fees vier,
red hulle van gevare,
bevry hulle van hartstogte en alle moeilikhede
verlos hulle van verskrikkinge,
en verleen deur jou heilige gebede verlossing van hul siele,
sodat ons jou stralende worstelinge kan verheerlik.

Eer aan die Vader en aan die Seun enaan die Heilige Gees.

Toon 2 – deur die Studiet.

Standvastig in die stryd, o Martelaar Jakobus,
het jy jou liggaam ter wille van Christus God oorgelewer.
En toe jou hande, dye, arms, kuite en vingers afgekap is,
en uiteindelik ook jou hoof,
het jy die hemele ingevaar
om saam met die Koning van almal te heers.
Daarom, o voortreflikste van Stryders,
hou nie op om te bid nie
dat ons siele gered mag word
van alle onheil van die vyand.

Nou en altyd en tot in ewigheid. Amen.
                                          2


Theotokion – Toon 2

O Alheilige Bruid van God,
wat alleen sonder benouing
met die onbevatlike God in u skoot swanger was,
toe Hy deur sy goedheid mens geword het.
Daarom smeek ek u, o Maagd,
Verlos van my van die hartstogte wat my benou,
sodat ek betyds die nou en reguit weg mag bewandel
wat na die lewe lei.

Of die Kruistheotokion (op Dinsdag- en Donderdagaande) – Toon 2

Toe die vlekkelose ooilam haar eie lam sien
wat as sterweling uit vrye wil ter slagting gelei word,
het sy geweekla en gesê:
“Nou haas U U om my wat U gebaar het, kinderloos te maak.
Waarom het U dit gedoen, o Verlosser van die heelal?
Nietemin, ek besing en verheerlik u goedheid
wat die verstand en rede te bowe gaan, o Mensliewende.”

Apostiga uit die Oktoig

Eer aan die Vader en aan die Seun en aan die Heilige Gees.

Toon 5

Jy het wonderbaar geword, o Jakobus,
deur lankmoedig te wees tydens al die folteringe.
Want jy het uitgehou,
terwyl jou vingers, hande en arms afgekap is,
en so ook jou voete en knieë, en selfs jou skenkels.
Eindelik het hulle ook jou eerwaardige hoof afgekap
terwyl jy besig was om te bid.
O Oorwinnende Martelaar,
hou nie op om by Christus vir ons te bid nie
dat Hy Hom oor ons siele sal ontferm.

Nou en altyd en tot in ewigheid. Amen.

Theotokion – Toon 5

Verheug u, skoonheid van Jakob,
wat God uitgekies en liefgehad het,
die poort van hulle wat gered word,
die vlamdraende tang,
die al-lofwaardige losmaking van die vloek,
die skoot wat God bevat het,
die wederoprigting van die gevallenes,
heiliger as die Gerubim en hoër as die skepping,
                                         3


die gesig wat moeilik is om te aanskou,
die jongste gerug en onuitspreeklike segging,
die strydwa van die Woord,
die wolk waaruit Christus die Son opgekom het
wat hulle wat in duisternis verkeer, verlig
en sy groot barmhartigheid skenk.

Of die Kruistheotokion (op Dinsdag- en Donderdagaande)

Toon 5

Toe die Ooilam sien hoe haar Lam Hom tot die slagting haas,
het sy moedig gevolg en tot Hom uitgeroep:
“Waarheen gaan U, my dierbaarste Kind?
Terwille van wie, o Christus, allergeliefde Jesus,
lankmoedige, sondelose Heer ryk aan barmhartigheid,
loop U so vasberade hierdie baan?
Is daar dan weer ‘n bruilof te Kana,
waar U voorheen wyn uit die water gemaak het?
Gee my, u diensmaagd ‘n woord, my algeliefde Seun,
moet my, wat bo alle rede aan U geboorte geskenk het,
nie in stilte veronagsaam nie, o God,
U wat u groot barmhartigheid aan die wêreld skenk.

Apolitikion – Toon 4

U martelaar, o Here, het deur sy worstelstryd
‘n kroon van onsterflikheid van U, ons God, verwerf,
want met u krag het hy die tiranne onttroon
en die kragtelose vermetelheid van demone verbreek.
Red ons siele, o Christus God, deur sy smekinge.


Die Veranderlike vir die Mettediens
Kathisma – Toon 8
Nadat Christus die heilige en beroemde martelaar Jakobus
as ‘n nuutverskene ster
uit Persië laat opkom het oor hulle wat op aarde is,
het Hy deur hom die duisternis van dwaling verdryf
en die genade van die Gees oor die gelowiges laat straal.
Laat ons wat sy gedagtenis herdenk, daarom gelowig feesvier,
en laat ons uitroep en sê:
“O veelstrydende Oorwinnaar,
bid tot Christus ons God dat Hy vergifnis van sondes sal skenk
aan hulle wat jou heilige gedagtenis met liefde vier.”


Eer aan die Vader en aan die Seun en aan die Heilige Gees, nou en altyd en tot in
ewigheid. Amen.
                                           4


Theotokion – Toon 8
Van kleins af het ek, die smerige, my armsalige siel besoedel
en myself met dade en woorde bevuil, o Maagd.
Daar is niks wat ek kan doen nie en ek het geen toevlug nie.
En ek weet van geen ander hoop buiten u, o Jonkvrou.
Wee my, die nuttelose!
Daarom haas ek my as smekeling na u, die Alonbevlekte,
en smeek ek, terwyl ek teenoor u bely ‘Ek het gesondig’:
“Bid tot u Seun en God om my vergifnis van oortredinge te skenk,
want in u het ek al my hoop gestel, o Meesteres.”

Of die Kruistehotokion (op Woensdag- en Vrydagoggende)

Toon 8

Toe die ooilam die Lam, Herder en Verlosser aan die Kruis sien,
het sy met trane gekreun en bitterlik uitgeroep:
“Die wêreld verheug hom omdat dit verlossing ontvang,
maar my binneste brand omdat ek u kruisiging aanskou,
wat U vanweë u innige medelye verduur,
o God wat alle goedheid te bowe gaan, lankmoedige Heer
Laat ons met geloof tot haar uitroep:
“Betoon medelye aan ons, o Maagd
en skenk daarom vergifnis van oortredinge
aan hulle wat sy heilige lyding met geloof vereer.”

Kontakion – Toon 2
Deur jou edele eggenoot oortuig, o manhaftige,
ook al het jy die vreeswekkende regbank gevrees,
het jy die trots van die Persiërs en jou vrees verag, o Jakobus,
en is jy as ‘n bewonderenswaardige Martelaar bewys,
toe jou liggaam soos ‘n wingerdstok aan stukke gekap is.

Ikos

Laat ons almal uit ons siele kreun en trane stort,
wanneer ons aanskou hoe die Martelaar bitterlik in stukke verdeel word.
Want soos grommende honde het die beuls byeengekom
en die ledemate van die bewonderenswaardige edele Martelaar onder martelare
swaar verwond.
Wie is hy dan? As dit goed lyk, wag ‘n oomblik en ek sal gou alles vertel,
hoe hy as slagoffer aan die Here opgedra is,
toe sy liggaam soos ‘n wingerdstok aan stukke gekap is.

Sinaksarion

Op die 27ste van vandeesmaand die Gedagtenis aan die stryd van die Heilige
Grootmartelaar Jakobus die Persiër.
                                          5


Verse.       Met sy ledemate afgekap en terwyl hy doodslag verduur, sê die
             Persiër:
             “Laat my siel gered word, al het my ledemate heengegaan.”
             Op die 27ste is die Persiër geslag toe sy ledemate afgekap is.

Op dieselfde dag word die Regverdige Pinoufrios in vrede vervolmaak.

Op dieselfde dag word die Heilige Nathaniël in vrede vervolmaak.

Deur hul heilige gebede, o God, ontferm U oor ons.

Eksapostilarion – Toon 2
Brandend met ywer het jy die dwaling van die Persiërs verbrand,
o martelaar van Christus, Jakobus.
Met jou liggaam opgekap soos die loot van ‘n wingerdstok
deur die wil van ‘n tiran, o alwyse,
het jy ‘n gepaste lied en dienstige gesang
tot die ontoeganklike Drie-eenheid aangehef.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Theotokion – Toon 2

O Maria, jy het waarlik die suiwerste, goue wierookbak
van die onbevatlike Drie-eenheid geword.
In jou het die Vader ‘n welbehae gehad,
en die Seun gewoon,
en deur jou te oorskadu, o Jonkvrou,
het die Alheilige Gees jou as Theotokos getoon.

Apostiga by die Lofpsalms: Stigiere uit die Oktoig
Eer aan die Vader en aan die Seun en aan die Heilige Gees.
Toon 8 – deur Joris van Sicilië
Waar julle vandag in die geloof vergader is,
o liefhebbers van skouspele,
beskou die vreemde en anderse stryd van Jakobus,
wat oor ons gestraal het soos die ster wat aan die Wyse Manne verskyn
en hulle na die ware kennis gelei het.
Want toe hierdie edele man val,
het hy sy vyande omvergewerp
en toe sy ledemate afgekap is,
het hy die tiranne ontsenu,
versterk deur die voorsienigheid van Bo,
terwyl hy uitroep:
“Ook al kap julle my waarneembare ledemate af,
het ek Christus wat geestelik vir my alles geword het.”
                                         6


Daarom terwyl hy vooruitkyk na die toekomstige lewe,
het hy hom gehaas om daarheen oor te gaan,
deur middel van die dood wat vir almal voorlê.”
Waar hy nou daar woon, vra hy die God wat krone gee
om versoening, verligting en groot barmhartigheid
vir ons wat sy gedagtenis vier.
Theotokion – Toon 8
Veronagsaam my nie om heeltemal ten gronde te gaan nie,
o goedhartige Meesteres,
waar ek vasgehou word in die duisternis van onkunde,
belas word deur die sluimering van ‘n aaklige moedeloosheid,
bedek word met die donkerte van benouing
en deur gevare aan die voete geboei word.
Red my van al hierdie beproewinge,
want naas God het ek u as my enige hoop bekom.

Of die Kruistheotokion (op Woensdag- en Vrydagoggende) – Toon 8
“Hoe kan ek dit verduur om u onregverdige slagting te sien, o Woord,
Hoe kan ek aanskou hoe u Goddelike oë wat die blindes verlig het, gesluit is?
Hoe kan ek sien hoe u lippe wat die lippe van stamelendes geopen het, stil word?
O my binneste, word losgeskeur; o my hart, word verskeur!
Ek kan dit nie verduur om te lewe nie,”
het die aleerwaardige bitterlik met trane uitgeroep.


Die res van die Mettediens en die Wegsending.
                                          1


Menaion November 27 Die H. Jakobus die Persiër.

Die Veranderlike vir die Vesperdiens
By “Heer, ek het U aangeroep…” sing ons die volgende 3 stigiere:

Toon 2
Jy het die wêreld se genietinge versaak,
asook familie-eer, rykdom en skoonheid,
en al die sintuiglikheid verloën,
en toe jou liggaam opgekap is, Jakobus,
het jy jou verheug om Christus na te volg,
deur die navolging van sy lyding.
Daarom as deelgenoot aan sy lyding
het jy nou waarlik ‘n aandeel aan sy heerlikheid en koninkryk.

Toe die lede van jou liggaam afgekap is,
en jy die ondraaglike smarte van mishandeling verduur het,
o bewonderenswaardige Martelaar van Christus, Jakobus,
het jy dapper die onbeskaafdheid van die tiranne vertrap
en die kosbare kroon van oorwinning ontvang.
Daardeur getooi, o Salige,
staan jy nou saam met jou medestryders
by die Goddelike troon van jou Meester.

Daar jy vrymoedigheid by Christus het, o alberoemde Martelaar,
beskerm vuriglik almal wat met geloof jou eerwaardige fees vier,
red hulle van gevare,
bevry hulle van hartstogte en alle moeilikhede
verlos hulle van verskrikkinge,
en verleen deur jou heilige gebede verlossing van hul siele,
sodat ons jou stralende worstelinge kan verheerlik.

Eer aan die Vader en aan die Seun enaan die Heilige Gees.

Toon 2 – deur die Studiet.

Standvastig in die stryd, o Martelaar Jakobus,
het jy jou liggaam ter wille van Christus God oorgelewer.
En toe jou hande, dye, arms, kuite en vingers afgekap is,
en uiteindelik ook jou hoof,
het jy die hemele ingevaar
om saam met die Koning van almal te heers.
Daarom, o voortreflikste van Stryders,
hou nie op om te bid nie
dat ons siele gered mag word
van alle onheil van die vyand.

Nou en altyd en tot in ewigheid. Amen.
                                          2


Theotokion – Toon 2

O Alheilige Bruid van God,
wat alleen sonder benouing
met die onbevatlike God in u skoot swanger was,
toe Hy deur sy goedheid mens geword het.
Daarom smeek ek u, o Maagd,
Verlos van my van die hartstogte wat my benou,
sodat ek betyds die nou en reguit weg mag bewandel
wat na die lewe lei.

Of die Kruistheotokion (op Dinsdag- en Donderdagaande) – Toon 2

Toe die vlekkelose ooilam haar eie lam sien
wat as sterweling uit vrye wil ter slagting gelei word,
het sy geweekla en gesê:
“Nou haas U U om my wat U gebaar het, kinderloos te maak.
Waarom het U dit gedoen, o Verlosser van die heelal?
Nietemin, ek besing en verheerlik u goedheid
wat die verstand en rede te bowe gaan, o Mensliewende.”

Apostiga uit die Oktoig

Eer aan die Vader en aan die Seun en aan die Heilige Gees.

Toon 5

Jy het wonderbaar geword, o Jakobus,
deur lankmoedig te wees tydens al die folteringe.
Want jy het uitgehou,
terwyl jou vingers, hande en arms afgekap is,
en so ook jou voete en knieë, en selfs jou skenkels.
Eindelik het hulle ook jou eerwaardige hoof afgekap
terwyl jy besig was om te bid.
O Oorwinnende Martelaar,
hou nie op om by Christus vir ons te bid nie
dat Hy Hom oor ons siele sal ontferm.

Nou en altyd en tot in ewigheid. Amen.

Theotokion – Toon 5

Verheug u, skoonheid van Jakob,
wat God uitgekies en liefgehad het,
die poort van hulle wat gered word,
die vlamdraende tang,
die al-lofwaardige losmaking van die vloek,
die skoot wat God bevat het,
die wederoprigting van die gevallenes,
heiliger as die Gerubim en hoër as die skepping,
                                         3


die gesig wat moeilik is om te aanskou,
die jongste gerug en onuitspreeklike segging,
die strydwa van die Woord,
die wolk waaruit Christus die Son opgekom het
wat hulle wat in duisternis verkeer, verlig
en sy groot barmhartigheid skenk.

Of die Kruistheotokion (op Dinsdag- en Donderdagaande)

Toon 5

Toe die Ooilam sien hoe haar Lam Hom tot die slagting haas,
het sy moedig gevolg en tot Hom uitgeroep:
“Waarheen gaan U, my dierbaarste Kind?
Terwille van wie, o Christus, allergeliefde Jesus,
lankmoedige, sondelose Heer ryk aan barmhartigheid,
loop U so vasberade hierdie baan?
Is daar dan weer ‘n bruilof te Kana,
waar U voorheen wyn uit die water gemaak het?
Gee my, u diensmaagd ‘n woord, my algeliefde Seun,
moet my, wat bo alle rede aan U geboorte geskenk het,
nie in stilte veronagsaam nie, o God,
U wat u groot barmhartigheid aan die wêreld skenk.

Apolitikion – Toon 4

U martelaar, o Here, het deur sy worstelstryd
‘n kroon van onsterflikheid van U, ons God, verwerf,
want met u krag het hy die tiranne onttroon
en die kragtelose vermetelheid van demone verbreek.
Red ons siele, o Christus God, deur sy smekinge.


Die Veranderlike vir die Mettediens
Kathisma – Toon 8
Nadat Christus die heilige en beroemde martelaar Jakobus
as ‘n nuutverskene ster
uit Persië laat opkom het oor hulle wat op aarde is,
het Hy deur hom die duisternis van dwaling verdryf
en die genade van die Gees oor die gelowiges laat straal.
Laat ons wat sy gedagtenis herdenk, daarom gelowig feesvier,
en laat ons uitroep en sê:
“O veelstrydende Oorwinnaar,
bid tot Christus ons God dat Hy vergifnis van sondes sal skenk
aan hulle wat jou heilige gedagtenis met liefde vier.”


Eer aan die Vader en aan die Seun en aan die Heilige Gees, nou en altyd en tot in
ewigheid. Amen.
                                           4


Theotokion – Toon 8
Van kleins af het ek, die smerige, my armsalige siel besoedel
en myself met dade en woorde bevuil, o Maagd.
Daar is niks wat ek kan doen nie en ek het geen toevlug nie.
En ek weet van geen ander hoop buiten u, o Jonkvrou.
Wee my, die nuttelose!
Daarom haas ek my as smekeling na u, die Alonbevlekte,
en smeek ek, terwyl ek teenoor u bely ‘Ek het gesondig’:
“Bid tot u Seun en God om my vergifnis van oortredinge te skenk,
want in u het ek al my hoop gestel, o Meesteres.”

Of die Kruistehotokion (op Woensdag- en Vrydagoggende)

Toon 8

Toe die ooilam die Lam, Herder en Verlosser aan die Kruis sien,
het sy met trane gekreun en bitterlik uitgeroep:
“Die wêreld verheug hom omdat dit verlossing ontvang,
maar my binneste brand omdat ek u kruisiging aanskou,
wat U vanweë u innige medelye verduur,
o God wat alle goedheid te bowe gaan, lankmoedige Heer
Laat ons met geloof tot haar uitroep:
“Betoon medelye aan ons, o Maagd
en skenk daarom vergifnis van oortredinge
aan hulle wat sy heilige lyding met geloof vereer.”

Kontakion – Toon 2
Deur jou edele eggenoot oortuig, o manhaftige,
ook al het jy die vreeswekkende regbank gevrees,
het jy die trots van die Persiërs en jou vrees verag, o Jakobus,
en is jy as ‘n bewonderenswaardige Martelaar bewys,
toe jou liggaam soos ‘n wingerdstok aan stukke gekap is.

Ikos

Laat ons almal uit ons siele kreun en trane stort,
wanneer ons aanskou hoe die Martelaar bitterlik in stukke verdeel word.
Want soos grommende honde het die beuls byeengekom
en die ledemate van die bewonderenswaardige edele Martelaar onder martelare
swaar verwond.
Wie is hy dan? As dit goed lyk, wag ‘n oomblik en ek sal gou alles vertel,
hoe hy as slagoffer aan die Here opgedra is,
toe sy liggaam soos ‘n wingerdstok aan stukke gekap is.

Sinaksarion

Op die 27ste van vandeesmaand die Gedagtenis aan die stryd van die Heilige
Grootmartelaar Jakobus die Persiër.
                                          5


Verse.       Met sy ledemate afgekap en terwyl hy doodslag verduur, sê die
             Persiër:
             “Laat my siel gered word, al het my ledemate heengegaan.”
             Op die 27ste is die Persiër geslag toe sy ledemate afgekap is.

Op dieselfde dag word die Regverdige Pinoufrios in vrede vervolmaak.

Op dieselfde dag word die Heilige Nathaniël in vrede vervolmaak.

Deur hul heilige gebede, o God, ontferm U oor ons.

Eksapostilarion – Toon 2
Brandend met ywer het jy die dwaling van die Persiërs verbrand,
o martelaar van Christus, Jakobus.
Met jou liggaam opgekap soos die loot van ‘n wingerdstok
deur die wil van ‘n tiran, o alwyse,
het jy ‘n gepaste lied en dienstige gesang
tot die ontoeganklike Drie-eenheid aangehef.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Theotokion – Toon 2

O Maria, jy het waarlik die suiwerste, goue wierookbak
van die onbevatlike Drie-eenheid geword.
In jou het die Vader ‘n welbehae gehad,
en die Seun gewoon,
en deur jou te oorskadu, o Jonkvrou,
het die Alheilige Gees jou as Theotokos getoon.

Apostiga by die Lofpsalms: Stigiere uit die Oktoig
Eer aan die Vader en aan die Seun en aan die Heilige Gees.
Toon 8 – deur Joris van Sicilië
Waar julle vandag in die geloof vergader is,
o liefhebbers van skouspele,
beskou die vreemde en anderse stryd van Jakobus,
wat oor ons gestraal het soos die ster wat aan die Wyse Manne verskyn
en hulle na die ware kennis gelei het.
Want toe hierdie edele man val,
het hy sy vyande omvergewerp
en toe sy ledemate afgekap is,
het hy die tiranne ontsenu,
versterk deur die voorsienigheid van Bo,
terwyl hy uitroep:
“Ook al kap julle my waarneembare ledemate af,
het ek Christus wat geestelik vir my alles geword het.”
                                         6


Daarom terwyl hy vooruitkyk na die toekomstige lewe,
het hy hom gehaas om daarheen oor te gaan,
deur middel van die dood wat vir almal voorlê.”
Waar hy nou daar woon, vra hy die God wat krone gee
om versoening, verligting en groot barmhartigheid
vir ons wat sy gedagtenis vier.
Theotokion – Toon 8
Veronagsaam my nie om heeltemal ten gronde te gaan nie,
o goedhartige Meesteres,
waar ek vasgehou word in die duisternis van onkunde,
belas word deur die sluimering van ‘n aaklige moedeloosheid,
bedek word met die donkerte van benouing
en deur gevare aan die voete geboei word.
Red my van al hierdie beproewinge,
want naas God het ek u as my enige hoop bekom.

Of die Kruistheotokion (op Woensdag- en Vrydagoggende) – Toon 8
“Hoe kan ek dit verduur om u onregverdige slagting te sien, o Woord,
Hoe kan ek aanskou hoe u Goddelike oë wat die blindes verlig het, gesluit is?
Hoe kan ek sien hoe u lippe wat die lippe van stamelendes geopen het, stil word?
O my binneste, word losgeskeur; o my hart, word verskeur!
Ek kan dit nie verduur om te lewe nie,”
het die aleerwaardige bitterlik met trane uitgeroep.


Die res van die Mettediens en die Wegsending.
                                          1


Menaion November 27 Die H. Jakobus die Persiër.

Die Veranderlike vir die Vesperdiens
By “Heer, ek het U aangeroep…” sing ons die volgende 3 stigiere:

Toon 2
Jy het die wêreld se genietinge versaak,
asook familie-eer, rykdom en skoonheid,
en al die sintuiglikheid verloën,
en toe jou liggaam opgekap is, Jakobus,
het jy jou verheug om Christus na te volg,
deur die navolging van sy lyding.
Daarom as deelgenoot aan sy lyding
het jy nou waarlik ‘n aandeel aan sy heerlikheid en koninkryk.

Toe die lede van jou liggaam afgekap is,
en jy die ondraaglike smarte van mishandeling verduur het,
o bewonderenswaardige Martelaar van Christus, Jakobus,
het jy dapper die onbeskaafdheid van die tiranne vertrap
en die kosbare kroon van oorwinning ontvang.
Daardeur getooi, o Salige,
staan jy nou saam met jou medestryders
by die Goddelike troon van jou Meester.

Daar jy vrymoedigheid by Christus het, o alberoemde Martelaar,
beskerm vuriglik almal wat met geloof jou eerwaardige fees vier,
red hulle van gevare,
bevry hulle van hartstogte en alle moeilikhede
verlos hulle van verskrikkinge,
en verleen deur jou heilige gebede verlossing van hul siele,
sodat ons jou stralende worstelinge kan verheerlik.

Eer aan die Vader en aan die Seun enaan die Heilige Gees.

Toon 2 – deur die Studiet.

Standvastig in die stryd, o Martelaar Jakobus,
het jy jou liggaam ter wille van Christus God oorgelewer.
En toe jou hande, dye, arms, kuite en vingers afgekap is,
en uiteindelik ook jou hoof,
het jy die hemele ingevaar
om saam met die Koning van almal te heers.
Daarom, o voortreflikste van Stryders,
hou nie op om te bid nie
dat ons siele gered mag word
van alle onheil van die vyand.

Nou en altyd en tot in ewigheid. Amen.
                                          2


Theotokion – Toon 2

O Alheilige Bruid van God,
wat alleen sonder benouing
met die onbevatlike God in u skoot swanger was,
toe Hy deur sy goedheid mens geword het.
Daarom smeek ek u, o Maagd,
Verlos van my van die hartstogte wat my benou,
sodat ek betyds die nou en reguit weg mag bewandel
wat na die lewe lei.

Of die Kruistheotokion (op Dinsdag- en Donderdagaande) – Toon 2

Toe die vlekkelose ooilam haar eie lam sien
wat as sterweling uit vrye wil ter slagting gelei word,
het sy geweekla en gesê:
“Nou haas U U om my wat U gebaar het, kinderloos te maak.
Waarom het U dit gedoen, o Verlosser van die heelal?
Nietemin, ek besing en verheerlik u goedheid
wat die verstand en rede te bowe gaan, o Mensliewende.”

Apostiga uit die Oktoig

Eer aan die Vader en aan die Seun en aan die Heilige Gees.

Toon 5

Jy het wonderbaar geword, o Jakobus,
deur lankmoedig te wees tydens al die folteringe.
Want jy het uitgehou,
terwyl jou vingers, hande en arms afgekap is,
en so ook jou voete en knieë, en selfs jou skenkels.
Eindelik het hulle ook jou eerwaardige hoof afgekap
terwyl jy besig was om te bid.
O Oorwinnende Martelaar,
hou nie op om by Christus vir ons te bid nie
dat Hy Hom oor ons siele sal ontferm.

Nou en altyd en tot in ewigheid. Amen.

Theotokion – Toon 5

Verheug u, skoonheid van Jakob,
wat God uitgekies en liefgehad het,
die poort van hulle wat gered word,
die vlamdraende tang,
die al-lofwaardige losmaking van die vloek,
die skoot wat God bevat het,
die wederoprigting van die gevallenes,
heiliger as die Gerubim en hoër as die skepping,
                                         3


die gesig wat moeilik is om te aanskou,
die jongste gerug en onuitspreeklike segging,
die strydwa van die Woord,
die wolk waaruit Christus die Son opgekom het
wat hulle wat in duisternis verkeer, verlig
en sy groot barmhartigheid skenk.

Of die Kruistheotokion (op Dinsdag- en Donderdagaande)

Toon 5

Toe die Ooilam sien hoe haar Lam Hom tot die slagting haas,
het sy moedig gevolg en tot Hom uitgeroep:
“Waarheen gaan U, my dierbaarste Kind?
Terwille van wie, o Christus, allergeliefde Jesus,
lankmoedige, sondelose Heer ryk aan barmhartigheid,
loop U so vasberade hierdie baan?
Is daar dan weer ‘n bruilof te Kana,
waar U voorheen wyn uit die water gemaak het?
Gee my, u diensmaagd ‘n woord, my algeliefde Seun,
moet my, wat bo alle rede aan U geboorte geskenk het,
nie in stilte veronagsaam nie, o God,
U wat u groot barmhartigheid aan die wêreld skenk.

Apolitikion – Toon 4

U martelaar, o Here, het deur sy worstelstryd
‘n kroon van onsterflikheid van U, ons God, verwerf,
want met u krag het hy die tiranne onttroon
en die kragtelose vermetelheid van demone verbreek.
Red ons siele, o Christus God, deur sy smekinge.


Die Veranderlike vir die Mettediens
Kathisma – Toon 8
Nadat Christus die heilige en beroemde martelaar Jakobus
as ‘n nuutverskene ster
uit Persië laat opkom het oor hulle wat op aarde is,
het Hy deur hom die duisternis van dwaling verdryf
en die genade van die Gees oor die gelowiges laat straal.
Laat ons wat sy gedagtenis herdenk, daarom gelowig feesvier,
en laat ons uitroep en sê:
“O veelstrydende Oorwinnaar,
bid tot Christus ons God dat Hy vergifnis van sondes sal skenk
aan hulle wat jou heilige gedagtenis met liefde vier.”


Eer aan die Vader en aan die Seun en aan die Heilige Gees, nou en altyd en tot in
ewigheid. Amen.
                                           4


Theotokion – Toon 8
Van kleins af het ek, die smerige, my armsalige siel besoedel
en myself met dade en woorde bevuil, o Maagd.
Daar is niks wat ek kan doen nie en ek het geen toevlug nie.
En ek weet van geen ander hoop buiten u, o Jonkvrou.
Wee my, die nuttelose!
Daarom haas ek my as smekeling na u, die Alonbevlekte,
en smeek ek, terwyl ek teenoor u bely ‘Ek het gesondig’:
“Bid tot u Seun en God om my vergifnis van oortredinge te skenk,
want in u het ek al my hoop gestel, o Meesteres.”

Of die Kruistehotokion (op Woensdag- en Vrydagoggende)

Toon 8

Toe die ooilam die Lam, Herder en Verlosser aan die Kruis sien,
het sy met trane gekreun en bitterlik uitgeroep:
“Die wêreld verheug hom omdat dit verlossing ontvang,
maar my binneste brand omdat ek u kruisiging aanskou,
wat U vanweë u innige medelye verduur,
o God wat alle goedheid te bowe gaan, lankmoedige Heer
Laat ons met geloof tot haar uitroep:
“Betoon medelye aan ons, o Maagd
en skenk daarom vergifnis van oortredinge
aan hulle wat sy heilige lyding met geloof vereer.”

Kontakion – Toon 2
Deur jou edele eggenoot oortuig, o manhaftige,
ook al het jy die vreeswekkende regbank gevrees,
het jy die trots van die Persiërs en jou vrees verag, o Jakobus,
en is jy as ‘n bewonderenswaardige Martelaar bewys,
toe jou liggaam soos ‘n wingerdstok aan stukke gekap is.

Ikos

Laat ons almal uit ons siele kreun en trane stort,
wanneer ons aanskou hoe die Martelaar bitterlik in stukke verdeel word.
Want soos grommende honde het die beuls byeengekom
en die ledemate van die bewonderenswaardige edele Martelaar onder martelare
swaar verwond.
Wie is hy dan? As dit goed lyk, wag ‘n oomblik en ek sal gou alles vertel,
hoe hy as slagoffer aan die Here opgedra is,
toe sy liggaam soos ‘n wingerdstok aan stukke gekap is.

Sinaksarion

Op die 27ste van vandeesmaand die Gedagtenis aan die stryd van die Heilige
Grootmartelaar Jakobus die Persiër.
                                          5


Verse.       Met sy ledemate afgekap en terwyl hy doodslag verduur, sê die
             Persiër:
             “Laat my siel gered word, al het my ledemate heengegaan.”
             Op die 27ste is die Persiër geslag toe sy ledemate afgekap is.

Op dieselfde dag word die Regverdige Pinoufrios in vrede vervolmaak.

Op dieselfde dag word die Heilige Nathaniël in vrede vervolmaak.

Deur hul heilige gebede, o God, ontferm U oor ons.

Eksapostilarion – Toon 2
Brandend met ywer het jy die dwaling van die Persiërs verbrand,
o martelaar van Christus, Jakobus.
Met jou liggaam opgekap soos die loot van ‘n wingerdstok
deur die wil van ‘n tiran, o alwyse,
het jy ‘n gepaste lied en dienstige gesang
tot die ontoeganklike Drie-eenheid aangehef.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Theotokion – Toon 2

O Maria, jy het waarlik die suiwerste, goue wierookbak
van die onbevatlike Drie-eenheid geword.
In jou het die Vader ‘n welbehae gehad,
en die Seun gewoon,
en deur jou te oorskadu, o Jonkvrou,
het die Alheilige Gees jou as Theotokos getoon.

Apostiga by die Lofpsalms: Stigiere uit die Oktoig
Eer aan die Vader en aan die Seun en aan die Heilige Gees.
Toon 8 – deur Joris van Sicilië
Waar julle vandag in die geloof vergader is,
o liefhebbers van skouspele,
beskou die vreemde en anderse stryd van Jakobus,
wat oor ons gestraal het soos die ster wat aan die Wyse Manne verskyn
en hulle na die ware kennis gelei het.
Want toe hierdie edele man val,
het hy sy vyande omvergewerp
en toe sy ledemate afgekap is,
het hy die tiranne ontsenu,
versterk deur die voorsienigheid van Bo,
terwyl hy uitroep:
“Ook al kap julle my waarneembare ledemate af,
het ek Christus wat geestelik vir my alles geword het.”
                                         6


Daarom terwyl hy vooruitkyk na die toekomstige lewe,
het hy hom gehaas om daarheen oor te gaan,
deur middel van die dood wat vir almal voorlê.”
Waar hy nou daar woon, vra hy die God wat krone gee
om versoening, verligting en groot barmhartigheid
vir ons wat sy gedagtenis vier.
Theotokion – Toon 8
Veronagsaam my nie om heeltemal ten gronde te gaan nie,
o goedhartige Meesteres,
waar ek vasgehou word in die duisternis van onkunde,
belas word deur die sluimering van ‘n aaklige moedeloosheid,
bedek word met die donkerte van benouing
en deur gevare aan die voete geboei word.
Red my van al hierdie beproewinge,
want naas God het ek u as my enige hoop bekom.

Of die Kruistheotokion (op Woensdag- en Vrydagoggende) – Toon 8
“Hoe kan ek dit verduur om u onregverdige slagting te sien, o Woord,
Hoe kan ek aanskou hoe u Goddelike oë wat die blindes verlig het, gesluit is?
Hoe kan ek sien hoe u lippe wat die lippe van stamelendes geopen het, stil word?
O my binneste, word losgeskeur; o my hart, word verskeur!
Ek kan dit nie verduur om te lewe nie,”
het die aleerwaardige bitterlik met trane uitgeroep.


Die res van die Mettediens en die Wegsending.
                                          1


Menaion November 27 Die H. Jakobus die Persiër.

Die Veranderlike vir die Vesperdiens
By “Heer, ek het U aangeroep…” sing ons die volgende 3 stigiere:

Toon 2
Jy het die wêreld se genietinge versaak,
asook familie-eer, rykdom en skoonheid,
en al die sintuiglikheid verloën,
en toe jou liggaam opgekap is, Jakobus,
het jy jou verheug om Christus na te volg,
deur die navolging van sy lyding.
Daarom as deelgenoot aan sy lyding
het jy nou waarlik ‘n aandeel aan sy heerlikheid en koninkryk.

Toe die lede van jou liggaam afgekap is,
en jy die ondraaglike smarte van mishandeling verduur het,
o bewonderenswaardige Martelaar van Christus, Jakobus,
het jy dapper die onbeskaafdheid van die tiranne vertrap
en die kosbare kroon van oorwinning ontvang.
Daardeur getooi, o Salige,
staan jy nou saam met jou medestryders
by die Goddelike troon van jou Meester.

Daar jy vrymoedigheid by Christus het, o alberoemde Martelaar,
beskerm vuriglik almal wat met geloof jou eerwaardige fees vier,
red hulle van gevare,
bevry hulle van hartstogte en alle moeilikhede
verlos hulle van verskrikkinge,
en verleen deur jou heilige gebede verlossing van hul siele,
sodat ons jou stralende worstelinge kan verheerlik.

Eer aan die Vader en aan die Seun enaan die Heilige Gees.

Toon 2 – deur die Studiet.

Standvastig in die stryd, o Martelaar Jakobus,
het jy jou liggaam ter wille van Christus God oorgelewer.
En toe jou hande, dye, arms, kuite en vingers afgekap is,
en uiteindelik ook jou hoof,
het jy die hemele ingevaar
om saam met die Koning van almal te heers.
Daarom, o voortreflikste van Stryders,
hou nie op om te bid nie
dat ons siele gered mag word
van alle onheil van die vyand.

Nou en altyd en tot in ewigheid. Amen.
                                          2


Theotokion – Toon 2

O Alheilige Bruid van God,
wat alleen sonder benouing
met die onbevatlike God in u skoot swanger was,
toe Hy deur sy goedheid mens geword het.
Daarom smeek ek u, o Maagd,
Verlos van my van die hartstogte wat my benou,
sodat ek betyds die nou en reguit weg mag bewandel
wat na die lewe lei.

Of die Kruistheotokion (op Dinsdag- en Donderdagaande) – Toon 2

Toe die vlekkelose ooilam haar eie lam sien
wat as sterweling uit vrye wil ter slagting gelei word,
het sy geweekla en gesê:
“Nou haas U U om my wat U gebaar het, kinderloos te maak.
Waarom het U dit gedoen, o Verlosser van die heelal?
Nietemin, ek besing en verheerlik u goedheid
wat die verstand en rede te bowe gaan, o Mensliewende.”

Apostiga uit die Oktoig

Eer aan die Vader en aan die Seun en aan die Heilige Gees.

Toon 5

Jy het wonderbaar geword, o Jakobus,
deur lankmoedig te wees tydens al die folteringe.
Want jy het uitgehou,
terwyl jou vingers, hande en arms afgekap is,
en so ook jou voete en knieë, en selfs jou skenkels.
Eindelik het hulle ook jou eerwaardige hoof afgekap
terwyl jy besig was om te bid.
O Oorwinnende Martelaar,
hou nie op om by Christus vir ons te bid nie
dat Hy Hom oor ons siele sal ontferm.

Nou en altyd en tot in ewigheid. Amen.

Theotokion – Toon 5

Verheug u, skoonheid van Jakob,
wat God uitgekies en liefgehad het,
die poort van hulle wat gered word,
die vlamdraende tang,
die al-lofwaardige losmaking van die vloek,
die skoot wat God bevat het,
die wederoprigting van die gevallenes,
heiliger as die Gerubim en hoër as die skepping,
                                         3


die gesig wat moeilik is om te aanskou,
die jongste gerug en onuitspreeklike segging,
die strydwa van die Woord,
die wolk waaruit Christus die Son opgekom het
wat hulle wat in duisternis verkeer, verlig
en sy groot barmhartigheid skenk.

Of die Kruistheotokion (op Dinsdag- en Donderdagaande)

Toon 5

Toe die Ooilam sien hoe haar Lam Hom tot die slagting haas,
het sy moedig gevolg en tot Hom uitgeroep:
“Waarheen gaan U, my dierbaarste Kind?
Terwille van wie, o Christus, allergeliefde Jesus,
lankmoedige, sondelose Heer ryk aan barmhartigheid,
loop U so vasberade hierdie baan?
Is daar dan weer ‘n bruilof te Kana,
waar U voorheen wyn uit die water gemaak het?
Gee my, u diensmaagd ‘n woord, my algeliefde Seun,
moet my, wat bo alle rede aan U geboorte geskenk het,
nie in stilte veronagsaam nie, o God,
U wat u groot barmhartigheid aan die wêreld skenk.

Apolitikion – Toon 4

U martelaar, o Here, het deur sy worstelstryd
‘n kroon van onsterflikheid van U, ons God, verwerf,
want met u krag het hy die tiranne onttroon
en die kragtelose vermetelheid van demone verbreek.
Red ons siele, o Christus God, deur sy smekinge.


Die Veranderlike vir die Mettediens
Kathisma – Toon 8
Nadat Christus die heilige en beroemde martelaar Jakobus
as ‘n nuutverskene ster
uit Persië laat opkom het oor hulle wat op aarde is,
het Hy deur hom die duisternis van dwaling verdryf
en die genade van die Gees oor die gelowiges laat straal.
Laat ons wat sy gedagtenis herdenk, daarom gelowig feesvier,
en laat ons uitroep en sê:
“O veelstrydende Oorwinnaar,
bid tot Christus ons God dat Hy vergifnis van sondes sal skenk
aan hulle wat jou heilige gedagtenis met liefde vier.”


Eer aan die Vader en aan die Seun en aan die Heilige Gees, nou en altyd en tot in
ewigheid. Amen.
                                           4


Theotokion – Toon 8
Van kleins af het ek, die smerige, my armsalige siel besoedel
en myself met dade en woorde bevuil, o Maagd.
Daar is niks wat ek kan doen nie en ek het geen toevlug nie.
En ek weet van geen ander hoop buiten u, o Jonkvrou.
Wee my, die nuttelose!
Daarom haas ek my as smekeling na u, die Alonbevlekte,
en smeek ek, terwyl ek teenoor u bely ‘Ek het gesondig’:
“Bid tot u Seun en God om my vergifnis van oortredinge te skenk,
want in u het ek al my hoop gestel, o Meesteres.”

Of die Kruistehotokion (op Woensdag- en Vrydagoggende)

Toon 8

Toe die ooilam die Lam, Herder en Verlosser aan die Kruis sien,
het sy met trane gekreun en bitterlik uitgeroep:
“Die wêreld verheug hom omdat dit verlossing ontvang,
maar my binneste brand omdat ek u kruisiging aanskou,
wat U vanweë u innige medelye verduur,
o God wat alle goedheid te bowe gaan, lankmoedige Heer
Laat ons met geloof tot haar uitroep:
“Betoon medelye aan ons, o Maagd
en skenk daarom vergifnis van oortredinge
aan hulle wat sy heilige lyding met geloof vereer.”

Kontakion – Toon 2
Deur jou edele eggenoot oortuig, o manhaftige,
ook al het jy die vreeswekkende regbank gevrees,
het jy die trots van die Persiërs en jou vrees verag, o Jakobus,
en is jy as ‘n bewonderenswaardige Martelaar bewys,
toe jou liggaam soos ‘n wingerdstok aan stukke gekap is.

Ikos

Laat ons almal uit ons siele kreun en trane stort,
wanneer ons aanskou hoe die Martelaar bitterlik in stukke verdeel word.
Want soos grommende honde het die beuls byeengekom
en die ledemate van die bewonderenswaardige edele Martelaar onder martelare
swaar verwond.
Wie is hy dan? As dit goed lyk, wag ‘n oomblik en ek sal gou alles vertel,
hoe hy as slagoffer aan die Here opgedra is,
toe sy liggaam soos ‘n wingerdstok aan stukke gekap is.

Sinaksarion

Op die 27ste van vandeesmaand die Gedagtenis aan die stryd van die Heilige
Grootmartelaar Jakobus die Persiër.
                                          5


Verse.       Met sy ledemate afgekap en terwyl hy doodslag verduur, sê die
             Persiër:
             “Laat my siel gered word, al het my ledemate heengegaan.”
             Op die 27ste is die Persiër geslag toe sy ledemate afgekap is.

Op dieselfde dag word die Regverdige Pinoufrios in vrede vervolmaak.

Op dieselfde dag word die Heilige Nathaniël in vrede vervolmaak.

Deur hul heilige gebede, o God, ontferm U oor ons.

Eksapostilarion – Toon 2
Brandend met ywer het jy die dwaling van die Persiërs verbrand,
o martelaar van Christus, Jakobus.
Met jou liggaam opgekap soos die loot van ‘n wingerdstok
deur die wil van ‘n tiran, o alwyse,
het jy ‘n gepaste lied en dienstige gesang
tot die ontoeganklike Drie-eenheid aangehef.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Theotokion – Toon 2

O Maria, jy het waarlik die suiwerste, goue wierookbak
van die onbevatlike Drie-eenheid geword.
In jou het die Vader ‘n welbehae gehad,
en die Seun gewoon,
en deur jou te oorskadu, o Jonkvrou,
het die Alheilige Gees jou as Theotokos getoon.

Apostiga by die Lofpsalms: Stigiere uit die Oktoig
Eer aan die Vader en aan die Seun en aan die Heilige Gees.
Toon 8 – deur Joris van Sicilië
Waar julle vandag in die geloof vergader is,
o liefhebbers van skouspele,
beskou die vreemde en anderse stryd van Jakobus,
wat oor ons gestraal het soos die ster wat aan die Wyse Manne verskyn
en hulle na die ware kennis gelei het.
Want toe hierdie edele man val,
het hy sy vyande omvergewerp
en toe sy ledemate afgekap is,
het hy die tiranne ontsenu,
versterk deur die voorsienigheid van Bo,
terwyl hy uitroep:
“Ook al kap julle my waarneembare ledemate af,
het ek Christus wat geestelik vir my alles geword het.”
                                         6


Daarom terwyl hy vooruitkyk na die toekomstige lewe,
het hy hom gehaas om daarheen oor te gaan,
deur middel van die dood wat vir almal voorlê.”
Waar hy nou daar woon, vra hy die God wat krone gee
om versoening, verligting en groot barmhartigheid
vir ons wat sy gedagtenis vier.
Theotokion – Toon 8
Veronagsaam my nie om heeltemal ten gronde te gaan nie,
o goedhartige Meesteres,
waar ek vasgehou word in die duisternis van onkunde,
belas word deur die sluimering van ‘n aaklige moedeloosheid,
bedek word met die donkerte van benouing
en deur gevare aan die voete geboei word.
Red my van al hierdie beproewinge,
want naas God het ek u as my enige hoop bekom.

Of die Kruistheotokion (op Woensdag- en Vrydagoggende) – Toon 8
“Hoe kan ek dit verduur om u onregverdige slagting te sien, o Woord,
Hoe kan ek aanskou hoe u Goddelike oë wat die blindes verlig het, gesluit is?
Hoe kan ek sien hoe u lippe wat die lippe van stamelendes geopen het, stil word?
O my binneste, word losgeskeur; o my hart, word verskeur!
Ek kan dit nie verduur om te lewe nie,”
het die aleerwaardige bitterlik met trane uitgeroep.


Die res van die Mettediens en die Wegsending.
