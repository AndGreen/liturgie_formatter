                                            1


Menaion Mei 19 Die H. Hiëromartelaar Patrikios, Biskop van Prousa, en sy
metgeselle, Akakios, Menander en Poliaenus
Die Veranderlike vir die Vesperdiens


By “Heer, ek het U aangeroep…” sing ons 3 stigiere van die fees en 3 van die
Heiliges.

Stigiere van die Heiliges – Toon 2        (Ὅτε, ἐκ τοῦ ξύλου)
Die heilige viertal Hiërarge is geopenbaar
as Christus se groep onveranderlike suile,
deur wie se standvastigheid Wysheid ‘n huis oprig,
die offers van hul dogmas vir almal voorsit,
die wyn van blydskap in ‘n eerwaardige kelk meng,
en voeding en genade verleen aan hulle
wat getrou die gedagtenis van Christus se Hiërarge en oorwinnaars vier

Bewaar die wêreld, o heilige Hiëromartelare,
Ingewydenes en Dienaars van Christus,
Allergrote Patrikios, tesame met Akakios,
allerheilige Menander en salige Poliaenus
slagorde gelyk in getal as die viervormige engele.
Waar julle ‘n heilige koordans doen
en by die troon van God aanwesig is,
behoed hulle wat julle met geloof vereer.

O Patrikios, daar jy waarlik verlang na Hom
wat op segbare wyse die aarde op die seë gegrondves het,
en dit met riviere berei het,
leer jy met jou heilige woorde
die hoog-wonderbare misterie van die warm waters.
Deur die huidige Godgegewe uitvloeiings daaruit,
gee ook aan ons deur jou gebede
die waters van genesing wat van Bo kom.

Theotokion, indien dit binne die Apostelvas val.

Toon 2        (Ὅτε, ἐκ τοῦ ξύλου)

Theotokion – Toon 2

Verheug u, sonvormige ster.
Verheug u, al-onskuldige bron van alles wat goed is.
Verheug u, u wat die onomvatbare God omvat
en die koringaar van onsterflikheid laat ontspruit het.
Verheug u, heilige tuig en al-ligtende poort.
Verheug u, opheffing van ons voorvaderlike vloek,
o Jongedogter wat die voorsiener van die goeie is.
                                          2


Of die Kruistheotokion (op Dinsdag- en Donderdagaande)

Toon 2       (Ὅτε, ἐκ τοῦ ξύλου)

O reine Maagd,
toe u die ryp druiwetros waarmee u sonder verbouing swanger was aan die Boom
sien hang,
het u Hom met geweeklaag beween en uitgeroep:
“My kind, laat drup die mos
waardeur al die dronkenskap van die hartstogte weggeneem mag word
en toon u goedhartigheid, o Weldoener,
deur my wat U gebaar het.”

Apolitikion – Toon 4       (Ταχὺ προκατάλαβε)

U martelare, o Here, het deur hul worstelstryd
‘n kroon van onsterflikheid van U, ons God, verwerf,
want met u krag het hulle die tiranne onttroon
en die kragtelose vermetelheid van demone verbreek.
Red ons siele, o Christus God, deur hul smekinge.

Die Veranderlike vir die Mettediens

Kathisma van die Heiliges, ná die Derde Ode van die Kanon (wat nog vertaal moet
word)
Toon 8       (Τὴν Σοφίαν καὶ Λόγον)
Laat ons met geloof naas Menander
ook die wyse Akakios, Heilige Poliaenus en grote Patrikios met liedere eer,
Want ná hulle priesters van die Almagtige God geword het,
het hulle Hom deur geloof behaag.
Daarom is hulle aan die einde van hul lewens
op luisterryke wyse martelaarskap waardig geag,
en is hulle by die Engele gevoeg.
Laat ons hulle met liefde toeroep:
Bid tot Christus ons God
dat Hy vergewing van oortredinge sal skenk
aan hulle wat jul heilige gedagtenis met liefde vier.

Kathisma, indien dit binne die Apostelvas val (net soos hierbo)
Toon 8       (Τὴν Σοφίαν καὶ Λόγον)
Laat ons met geloof naas Menander
ook die wyse Akakios, Heilige Poliaenus en grote Patrikios met liedere eer,
Want ná hulle priesters van die Almagtige God geword het,
het hulle Hom deur geloof behaag.
Daarom is hulle aan die einde van hul lewens
op luisterryke wyse martelaarskap waardig geag,
en is hulle by die Engele gevoeg.
                                         3


Laat ons hulle met liefde toeroep:
Bid tot Christus ons God
dat Hy vergewing van oortredinge sal skenk
aan hulle wat jul heilige gedagtenis met liefde vier.
Eer aan die Vader en aan die Seun en aan die Heilige Gees, nou en altyd en tot in
ewigheid. Amen.
Eer aan die Vader en aan die Seun en aan die Heilige Gees, nou en altyd en tot in
ewigheid. Amen.
Theotokion – Toon 8       (Τὴν Σοφίαν καὶ Λόγον)
As teken van dankbaarhdeid vir al u genadegawes,
dra ek soos daardie weduwee met haar twee muntstukke,
soos ek moet, lof aan u op, o Meesteres.
Want u is geopenbaar as ‘n beskutting en hulp
wat my altyd van versoekinge en verdrukkinge verlos.
Daarom, waar ek soos uit ‘n vlammende vuuroond verlos is
van hulle wat my verdruk,
roep ek van harte tot u:
“O Theotokos, help my en bid tot u Seun en God,
dat Hy my vergifnis van oortredinge sal skenk,
want ek, u onwaardige dienaar, het u as my hoop.”

Of die Kruistheotokion (op Woensdag- en Vrydagoggende)

Toon 8        (Τὴν Σοφίαν καὶ Λόγον)

Toe die ooilam die Lam, Herder en Verlosser aan die Kruis sien,
het sy met trane gekreun en bitterlik uitgeroep:
“Die wêreld verheug hom omdat dit verlossing ontvang,
maar my binneste brand omdat ek u kruisiging aanskou,
wat U vanweë u innige medelye verduur,
o God wat alle goedheid te bowe gaan, lankmoedige Heer
Laat ons met geloof tot haar roep:
“Betoon medelye aan ons, o Maagd
en skenk daarom vergifnis van oortredinge
aan hulle wat sy heilige lyding met geloof vereer.”

Kontakion van die Heiliges – Toon 8     (Ὡς ἀπαρχὰς τῆς φύσεως) of Toon 4
As heilige skat, o Patrikios,
het die kerk van Jesus jou liggaam ontvang
en met vreugde roep sy jou toe:
Deur jou word die hele wêreld in diepe vrede bewaar,
oninneembaar deur enige ketterye en onoorwinlik.

Sinaksarion
Op die 19de van vandeesmaand die Gedagtenis aan die Heilige Hiëromartelaar
Patrikios, Biskop van Prousa en sy metgeselle Akakios, Menander en Poliaenus.
                                         4


Verse.       Toe hy onthoof is, het Patrikios roem gevind,
             wat bo alle roem van aardse Patrisiërs uitgaan.
             Op die 19de het ‘n skerp swaard Patrikios neergevel.
Op dieselfde dag die Gedagtenis aan ons Heilige Vader Memnon die
Wonderdoener.
Die Gedagtenis aan die Heilige Martelaar Akoluthus.
Die Heilige Nuwe-martelares Kiriaki wat deur vuur vervolmaak is.
Die Heilige Nuwe-martelares Theotima wat deur die swaard vervolmaak is.
Deur hul heilige gebede, o God, ontferm U oor ons. Amen.
