                                          1



Menaion Julie 7 Die H. Thomas van Maleon & die H. Martelares Kyriaki.
Die Veranderlike vir die Vesperdiens

By “Heer, ek het U aangeroep…” maak ons voorsiening vir 6 verse en sing die
volgende stigiere.

Toon 1       (Τῶν οὐρανίων ταγµάτων)
Ons het jou as ligbaken leer ken
wat met Goddelike lig straal, o salige Vader,
daar jy die wêreld met noëtiese strale verlig
en die duisternis van die demone se bose verwarring vernietig.
Daarom vier ons met geloof jou ligdraende gedagtenis.

Ná jy voorheen in jou lewe, Vader Thomas,
deur rykdom en mag beroemd geraak het,
het jy jou op vrome wyse met die monnikekleed beklee,
en die armoede van Hom wat om ons ontwil vlees geword het, nagevolg.
Daarom het Hy jou met baie genadegawes verryk.

God het jou deur ‘n sigbare suil van vuur
na verlossing gelei, o Vader,
na ‘n hawe van kalmte,
na ‘n toevlug van hartstogteloosheid;
deur jou gebed het Hy water laat opwel
en gegee dat blindes sien en kreupeles loop.

Stigiere van die H. Martelares Kyriaki – Toon 2 (Ὅτε, ἐκ ξύλου σε)

O seëvierende Martelares van Christus,
jy het voor die regbank gestaan
en Christus manmoedig verkondig,
wat uit vrye wil kruisiging verduur het,
en ná jy met boeie en alle vergrype te kampe gehad het,
het jy jou met vreugde na die hemele gehaas,
waar jy by die skares Martelare van alle tye getel is
en die ewige heerlikheid geniet.

Jy is as uitverkore bruid van die Woord
wat op aarde verskyn het, geopenbaar,
daar jy waarlik, o Kyriaki,
met die skoonheid van God-geïnspireerde dade
en met die glansende luister van jou heilige stryd gestraal het.
Daarom het jy in die hemelse bruidsvertrek gaan woon.
Terwyl jy altyd daar as Maagd en Martelares ‘n koordans doen,
dink aan hulle almal wat jou gedenk.

Jy is as allerskone loot van ‘n beroemde wortel geopenbaar, o Kyriaki,
                                          2


daar jy wat jy tydens jou stryd vermag het
as heilbrengende vrug dra
en deur genade die plante van goddeloosheid laat verwelk.
Daarom eer ons met liefde jou alheilige gedagtenis
en omhels ons nou jou reliekekis
terwyl ons die genade van genesing daaruit ontvang,

Eer aan die Vader en aan die Seun en aan die Heilige Gees.

Doksastikon – Toon 6

Aan die regterhand van die Verlosser
staan die seëvierende maagd en Martelares,
deur haar deugde met onoorwinlikheid beklee,
en getooi met die olie van reinheid en bloed van die stryd,
en sy roep Hom toe waar sy met vreugde haar lamp vashou:
“Ek het my na die geur van u salf gehaas, o Christus God,
omdat ek deur u liefde verwond is.
Wys my nie weg nie, o hemelse Bruidegom.”
Laat u barmhartigheid deur haar smekinge op ons neerdaal,
o Almagtige Verlosser.

Nou en altyd en tot in ewigheid. Amen.

Theotokion – Toon 6        (Τριήµερος ἀνέστης Χριστὲ)

O albesonge Maagd,
werp die mag van ons bloedbesoedelde vyande neer,
verander die droefheid van u volk in vreugde
en skenk ons barmhartigheid,
sodat ons gered mag word en u mag besing.

Of die Kruistheotokion (op Dinsdag- en Donderdagaande)

Toon 6       (Τριήµερος ἀνέστης Χριστὲ)

Toe die al-onskuldige Theotokos
ons lewe aan ‘n Kruishout sing hang,
het sy moederlik gejammer en uitgeroep:
“ My Seun en my God,
red hulle wat U met liefde besing.”

Apostiga

Eer aan die Vader en aan die Seun en aan die Heilige Gees.

Doksastikon – Toon 2

In die stad van ons God, op sy heilige berg,
daar het die Heilige haar woning gemaak,
                                          3


en haar lamp ongeblus bewaar.
Laat ons die maagd se loflied hoor!
O Maagdelikheid, tempel van God!
O Maagdelikheid, heerlikheid van Martelare!
O Maagdelikheid, metgesel van Engele!

Nou en altyd en tot in ewigheid. Amen.

Theotokion – Toon 2

Op u stel ek al my hoop, Moeder van God,
beskerm my onder u hoede.

Of die Kruistheotokion (op Dinsdag- en Donderdagaande)

Toon 2       (Ὅτε, ἐκ τοῦ ξύλου σε)

 Na u baie pyn verduur het deur die kruisiging van u Seun en God,
het u, o Onbevlekte,
met trane en weeklae gekreun:
“O wee, my soetste Kind, hoe ly U onregverdiglik,
U wat die aardgeborenes sedert Adam wil verlos
Daarom smeek ons u met geloof, o alheilige Maagd,
laat Hom barmhartigheid aan ons betoon.

Apolitikion van die Heilige Martelares – Toon 5        (Τὸν συνάναρχον Λόγον)

Jy is as heilige slagoffer geopenbaar,
toe jy jou reine siel aan die Skepper opgedra het
en Christus het dit verheerlik, o kloekmoedige.
Daarom laat Hy deur jou,
o oorwinnares Kyriaki,
vir hulle wat jou met geloof vereer
genadegawes, wat meer as die sandkorrels is, opwel.
daar Hy barmhartig en mensliewend is.

Die Veranderlike vir die Mettediens

Kathisma ná die Derde Ode van die Kanon (wat nog vertaal moet word)

Toon 4       (Ἐπεφάνης σήµερον)

O Heilige, Allersalige Thomas,
jy het die Here deur jou heilige dade
en suiwer lewenswandel behaag
en is die erfdeel van die Liggaamloses waardig geag.

Eer aan die Vader en aan die Seun en aan die Heilige Gees.

Van die Heilige Martelares – Toon 4      (Ταχὺ προκατάλαβε )
                                         4



Met die glinstering van reinheid,
o Kyriaki, beroemd onder Martelare,
het jy soos ‘n welriekende lelie in die valleie
vir Christus geblom.
Jy is deur die stralinge van Godskennis verlig
en het die skade wat hoogs onwelriekende dwaling aanrig, afgeweer.
Daarom vier ons jou Gedagtenis, o Martelares.

Nou en altyd en tot in ewigheid. Amen.

Theotokion – Toon 4       (Ταχὺ προκατάλαβε )

Die onvrugbare het u koms vooruitgesien
maar toe die klank van u groet in haar ore weerklink,
was sy verbyster daardeur,
toe sy u innerlik aan u groet herken het, o Maagd.
Want die kindjie het in haar moederskoot opgespring.
So het sy van die vleeswording van God in u skoot te wete gekom.

Of die Kruistehotokion (op Woensdag- en Vrydagoggende)

Toon 4       (Ταχὺ προκατάλαβε )

Toe u onbevlekte Moeder U aan die kruis verhef sien,
o Woord van God,
het sy moederlik geweekla en gesê:
Wat is hierdie nuwe en vreemde wonder, my Seun?
Hoe gaan U, die lewe van almal, dan om met die dood?
Omdat U die gestorwenes lewend wil maak,
daar U goedhartig is.

Kontakion van die Heilige Martelares – Toon 2 (Τὰ ἄνω ζητῶν)

Die Martelares van Christus het ons byeengeroep
om nou haar heilige stryd en worstelinge met lofsange te besing.
Want sy is haar naam waardig,
daar sy met ‘n manmoedige ingesteldheid
oor haar gees en die onwelvoeglike hartstogte heers.

Ikos

Toe die dwaling van die afgode heerskappy oor die hele aarde gehad het
en daaroor beweeg het, o liefhebbers van Christus,
en toe hy wat meer goddeloos en onmenslik as alle ander mense was, geheers het,
is die smerige en vloekwaardige kettery van die goddeloses vereer.
Want die menigtes het sy allergoddelose stem gehoorsaam,
daar dit hulle wat nie aan sy goddeloosheid toegee nie met ‘n sware en ellendige
dood gedreig het.
                                         5


Maar die Martelares van Christus wat die tiranne se goddelose bevele en
dreigemente verag en Christus ons God in die arena verkondig het,
het die vyand vertrap.
Daarom is sy waarlik geopenbaar as iemand wat oor haar gees en die onwelvoeglike
hartstogte heers.

Sinaksarion

Op die 7de van vandeesmaand die Gedagtenis aan ons Heilige Vader Thomas van
Maleon.

Verse.        Jy het jou vlerke gesprei, Vader, soos Moses sou sê,
              en soos ‘n arend na die hemel weggevlieg

              Op die 7de het die swarte dood die verstandige Thomas weggeneem.

Op dieselfde dag die Gedagtenis aan die Heilige Martelares Kyriaki.

Op dieselfde dag die Gedagtenis aan die Heilige Martelaar Peregrinus en sy
metgeselle, Lucianus, Pompeius, Hesychius, Pappius, Saturninus en Germanus.

Die Heilige Nuwemartelaar Polikarpus en Evangelos wat deur die swaard
vervolmaak is.

Die Heilige Hiëromartelaar Efstathius wat deur vuur vervolmaak is.

Deur hul heilige gebede, o God, ontferm U oor ons.
