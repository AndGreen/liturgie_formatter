                                         1


Menaion Augustus 16 – Die Herwinning van die Heer se Ikoon wat nie deur
hande gemaak is nie, en die H. Martelaar Diomedes.

Die Veranderlike vir die Vesperdiens

By “Heer, ek het U aangeroep…” maak ons voorsiening vir ses verse en sing ons die
volgende stigiere:

Vir die Heilige Ikoon - Toon 2

Met watter oë sal ons aardgeborenes u ikoon aanskou
waarna die leërskare van die Engele
nie sonder vrees durf kyk het nie,
daar dit met Goddelike lig straal.
Want dit verlaat vandag die land van die ongelowiges
en met Goddelike toestemming
kom woon dit in die Koninklike stad
by ‘n reggelowige volk.
Tydens die intog daarvan verheug Konings hulle, o Christus,
en val met ontsag en geloof daarvoor neer.

Met watter hande sal ons stoflikes
wat deur ons oortredinge besmet is, o Woord,
die ikoon aanraak van U, ons sondelose God?
Want die Gerubim bedek met huiwering hul gesigte,
die Serafim kan dit nie verduur om u heerlikheid te aanskou nie
en die skepping dien U met vrees.
Veroordeel daarom nie ons wat op onwaardige wyse
u vreeswekkende gestalte met geloof soen nie, o Christus.

Dit is weer die heilige dag van die Meester se Fees,
want Hy wat in die hoogste hemele sit,
het ons nou duidelik besoek
deur sy eerwaardige ikoon.
Hy wat onsigbaar vir die Gerubim daarbo is,
word deur die skilderkuns sigbaar
vir hulle aan wie Hy gelyk geword het,
deur op onseglike wyse deur die vlekkelose vinger van die Vader
na sy gelykenis gevorm te word.
Deur dit met geloof en liefde te vereer,
word ons geheilig.

Van die Fees van die Ontslaping – Toon 2

Met watter lippe moet ons, wat niks werd is, die Theotokos salig noem?
Sy wat eerbiedwaardiger as die skepping is
en heiliger as die Gerubim en al die Engele,
die onwankelbare troon van die Koning,
die huis waarin die Allerhoogste gewoon het,
die verlossing van die wêreld,
                                         2


die heiliging van God wat tydens haar heilige gedagtenis
aan die gelowiges ryklik groot barmhartigheid skenk.

Wat was die vreeswekkende liedere
wat hulle destyds aan u opgedra het, o Maagd?
Want waar hulle rondom u bed gestaan het,
het al die Apostels van die Woord verbaas uitgeroep:
“Die paleis van die koning verlaat ons,
die ark van heiliging word verhef.
verhef julle, o poorte,
sodat die poort van God met groot vreugde mag ingaan
en sonder ophou om groot barmhartigheid vir die wêreld mag vra.”

Watter geestelike liedere moet ons nou aan u opdra, o Alheilige?
Want deur u onsterflike Ontlaping het u die hele wêreld geheilig
en na die bo-wêreldse dinge oorgegaan
om die skoonheid van die Almagtige waar te neem
en u saam met Hom te verheug
daar u sy Moeder is,
terwyl die Engele-ordes, o Reine,
en die siele van die Regverdiges u vergesel.
Bid saam met hulle vir ons
om vrede en groot barmhartigheid.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Toon 6

Kom laat ons die Ontslaping van die al-onskuldige Theotokos vier wat wêreldwyd
herdenk word.
Want vandag vier die Engele die fees van die eerwaardige Tenhemelvoering van die
Theotokos,
en nooi hul ons aardgeborenes na ‘n gasmaal,
om met nooitswygende stem uit te roep:
“Verheug u, u wat vanaf die aarde oorgebring is
en in die hemelse wonings gaan woon het.
Verheug u, u wat die Apostelkoor deur ‘n vinnige wolk as ‘n eenheid
bymekaargebring het.
Verheug u, ons hoop en beskerming,
want ons, die Christengeslag, noem u sonder ophou salig.”

Apostiga – Toon 2 (vir die Fees van die Ontslaping)

Die Apostelskaar is vanaf die eindes van die aarde
in die die dorpie Getsémané byeengebring
om u liggaam wat God ontvang het, te begrawe,
o Moeder van God.
                                             3


Vers: Staan op na u rusplek, Here, U en die ark van u heiligheid! (Ps. 131)
Hoe groot is u bo-natuurlike misteries, o Reine Theotokos!
Want as Moeder van God
het u nou op luisterryke wyse by Hom gaan woon.

Vers: Die Here het aan Dawid gesweer in waarheid: en Hy sal dit nie ophef nie. (Ps.
131)

Die graf van die Maagd Theotokos is ‘n leer na die hemel,
wat hulle omhoog voer
wat haar altyd met geloof verheerlik.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Toon 2

Toe u na Hom wat uit u gebore is, oorgegaan het,
het die Apostels, o Maagd,
deur wolke byeengekom
om u liggaam te begrawe.

Apolitikion van die Heilige Ikoon – Toon 2

Ons vereer u vlekkelose ikoon, o Goeie,
waar ons om vergifnis van oortredinge vra, o Christus God.
Want deur u wil het dit U behaag om die Kruis in die vlees te bestyg,
sodat U hulle wat U geskape het uit die slawerny van die vyand kon red.
Daarom roep ons U dankbaar toe:
U het alles met vreugde vervul, ons Redder, toe U gekom het om die wêreld te red.

Apolitikion van die Fees van die Ontslaping – Toon 1

In u geboortegewing het u u Maagdelikheid bewaar
en in u ontslaping het u nie die wêreld versaak nie.
U, die moeder van die Lewe, het oorgegaan na die Lewe
en deur u gebede verlos u ons siele van die dood.

Die Veranderlike vir die Mettediens

Na die Eerste Psalmlesing, die volgende Kathisma van die Fees

Toon 4

Terwyl die Engeleskaar u Tenhemelvoering in waarheid aanskou,
o vlekkelose Moeder van God,
geseënde albesonge Alheilige,
het hulle volgens die raad van Hom wat uit u gebore is,
die groep Dissipels vergader
                                         4


en u kosbare liggaam met vreugde na die Paradys gedra,
terwyl hulle Christus besing,
die Leweskenkende wat tot in ewigheid bestaan.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Herhaal bg.

Na die Tweede Psalmlesing, die volgende Kathisma van die Fees:

As u Skepper en God, het Hy u siel
wat in die hande geplaas is van Hom wat vir ons uit u mens geword het,
na die suiwere vreugde oorgebring.
Daarom noem ons u eerbiedig salig,
en terwyl ons almal u tereg bely
as die enige reine en onbesoedelde Theotokos,
roep ons uit:
“Smeek Christus, na Wie u oorgebring is,
om ons siele te red.”

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Herhaal bg.

Ons sê die Eerste Kanon van die Fees van die Ontslaping, en dan een van die
Heilige Ikoon en Heilige Martelaar Diomedes elk. Voor die troparia van die Kanon
van die Heilige Ikoon sê ons: Eer aan U, ons God, eer aan U. En voor die troparia
van die Heilige Martelaar Diomedes, sê ons: O Martelaar van Christus, bid vir ons.
(Die Kanons moet nog vertaal word)

Na die Derde Ode, die volgende Kathismata:

Van die Heilige Ikoon – Toon 1

Die Koning van Edessa het U as die Koning van almal erken
wat nie ‘n septer of leër te voorskyn bring nie,
maar ‘n menigte wonders deur u woord,
en hy het U, die Mensliewende, gesmeek om na hom te kom.
Maar toe hy u afdruk sien, het hy uitgeroep:
“U is God en Heer!”

Eer aan die Vader en aan die Seun en aan die Heilige Gees.

Van die Heilige Martelaar Diomedes - Toon 8

Toe jy die gawe van genesing van God ontvang, o wyse Martelaar,
is jy as algemene oord van siekes bewys, o salige,
wat deur die Goddelike Gees genesinge verleen
                                          5


aan hulle wat hul met geloof na jou heilige bede haas.
Daarom verdryf jy telkens wonderbaarlik die menigte demone,
o bewonderenswaardige arts, oorwinnaar Diómedes.
Bid tot Christus ons God,
dat Hy vergifnis van oortredinge mag skenk
aan hulle wat jou heilige gedagtenis met liefde vier.

Nou en altyd en tot in ewigheid. Amen.

Van die Fees van die Ontslaping – Toon 8

U wat God sonder saad ontvang het,
en Hom tydens sy vleeswording sonder bederf gebaar het,
is met die nuwe onverganklikheid van die Gees beklee.
Want as Moeder van die Lewe en Koningin van almal
is u na die onstoflike lewe oorgebring, o Maagd.
Daarom is u waarlik tereg as ‘n wolk bewys
wat die waters van ons lewe laat opwel,
o al-onskuldige Moeder van God.
Bid tot u Seun en God
dat Hy vergifnis van oortredinge mag skenk
aan hulle wat u heilige Ontslaping met geloof vereer.

Kontakion van die Fees – Toon 6

Nog die graf nog die dood het mag gehad
oor die Theotokos wat in haar gebede nooit slaap nie,
en deur haar beskerming 'n standvastige hoop is.
Want Hy wat haar immermaagdelike skoot bewoon het
het haar as die Moeder van die Lewe
na die lewe oorgebring.

Sinaksarion

Op die 16de van vandeesmaand die gedagtenis aan die Heilige Martelaar
Diomedes.

Verse:        In lewe en in sterwe het Diómedes gestry,
              in lewe deur sy eie keuse, en in sterwe deur onthoofding.

Op die 16de is Diomedes onthoof.

Op dieselfde dag word die Heilige Chairemon in vrede vervolmaak.

Op dieselfde dag, die gedagtenis aan die 33 martelare wat in Palestina deur die
swaard vervolmaak is.

Op dieselfde dag die herinnering aan die binnekoms van die Beeltnis wat nie deur
hande gemaak is nie van ons Here en God en Verlosser Jesus Christus, wat vanuit
die stad Edessa na hierdie deur-God-beskermede stad gebring is.
                                          6



Op dieselfde dag bring ons in gedagtenis die groot en onoortreflike
mensliewendheid van God vir ons, wat Hy destyds bewys het toe Hy die goddelose
Hagarene met skaamte weggekeer het, deur die voorbidding van ons Hoogheilige
Meesteres, die Theotokos en Immermaagd Maria.

Op dieselfde dag, die skep van die wywater in die tempel van die Lewe-ontvangende
Bron, en die hervulling daarvan daarná.

Op dieselfde dag vind die gedagtenis plaas van die vreeslike bedreiging van die
aardbewing waarvan die mensliewende God ons wat sonder enige hoop was, verlos
het en daarmee saam die medelye wat in daardie dae oor ons gebring is.

Op dieselfde dag die Gedagtenis aan ons Heilige Vader Jerasimos die Nuwe,
askeet van die eiland Kefalonië.

Deur die gebede van u Heiliges, o Christus ons God, ontferm U oor ons. Amen.

Eksapostilarion van die Heilige Martelaar Diómedes – Toon 2

Deur God geïnspireer, o glorieryke grootmartelaar,
het jy Christus se kerk in purper geklee
deur die strome van jou bloed
en het jy die sielsvernietigende dwaling van die afgode uitgedoof.
En nou, alsalige Diómedes,
hou nie om vir ons by die Here te bid nie.

Van die Fees van die Ontslaping – Toon 3

Die Apostelskaar deur wolke byeengebring,
begrawe op paslike wyse die Moeder van die Heer,
in die teenwoordigheid van die Verlosser
en tienduisende Engele.

Vir die Apostiga van die Lofpsalms die stigiere van die Fees van die Ontslaping.

Toon 2

Die heilige volgelinge het met gesange
u eerwaardige liggaam wat God ontvang het,
na die graf begelei en uitgeroep:
“Waarheen vertrek u nou, o Meesteres?”

Vers: Staan op na u rusplek, Here, U en die ark van u heiligheid! (Ps. 131)

Kom laat ons aardgeborenes vandag ‘n koor vorm
en begrafnisliedere laat opklink
tydens die Tenhemelvoering van die Theotokos.
                                         7


Vers: Die Here het aan Dawid gesweer in waarheid: en Hy sal dit nie ophef nie. (Ps.
131)

Deur u begrafnis, o Maagd, is die aarde geseën,
en deur u vreemde opgang is die lug geheilig,
toe u volgens die wet van die natuur te sterwe kom.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Toon 1 (soos tydens die Litie op 15 Augustus)

Dit was gepas dat die ooggetuies en dienaars van die Woord,
ook die Ontslaping aanskou,
die laaste misterie rakende haar
wat in die vlees Sy Moeder was,
sodat het hulle nie net die opvaart vanaf die aarde van die Verlosser sou aanskou
nie,
maar ook getuies sou wees van die opname van haar wat Hom gebaar het.
Daarom, deur goddelike krag van oral gebring,
het hulle Sion bereik
om haar te begelei wat haar na die hemel haas, sy wat hoër is as die Gerubim.
Saam met hulle vereer ons haar want sy bid vir ons siele.

En die res van die mettediens en die wegsending.
