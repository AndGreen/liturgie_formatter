                                   1



METTE VIR GROOT EN HEILIGE WOENSDAG
           wat op Groot en Heilige Dinsdagaand gesing word

Priester   Geseënd is ons God, immer, nou en altyd en tot in ewigheid.

Leser      Amen.

Priester   Eer aan U, ons God, eer aan U.

           Hemelse Koning, Trooster, Gees van die Waarheid,
           alomteenwoordig en met Wie alles vervul is,
           Skatkis van die goeie en Gewer van lewe,
           kom woon in ons,
           suiwer ons van alle onreinheid,
           en red ons siele, o Goeie.

Leser      Heilige God, Heilige Magtige, Heilige Onsterflike, ontferm U
           oor ons. (drie maal)

           Eer aan die Vader en aan die Seun en aan die Heilige Gees,
           nou en altyd en tot in ewigheid. Amen.

           Alheilige Drie-eenheid, ontferm U oor ons.
           Here, reinig ons van ons sondes.
           Meester, vergeef ons ons oortredinge.
           Heilige, besoek en genees ons swakhede,
           om u Naams ontwil.

           Here, ontferm U. Here, ontferm U. Here, ontferm U.

           Eer aan die Vader en aan die Seun en aan die Heilige Gees,
           nou en altyd en tot in ewigheid. Amen.

           Onse Vader, wat in die hemele is,
           laat u naam geheilig word.
           Laat u koninkryk kom.
           Laat u wil geskied
           soos in die hemel net so ook op die aarde.
           Gee ons vandag ons daaglikse brood
           en vergeef ons ons skulde
           soos ons ook ons skuldenaars vergewe
           en lei ons nie in versoeking nie
           maar verlos ons van die bose.

Priester   Want aan U behoort die Koninkryk en die krag en die
           heerlikheid, aan die Vader en die Seun en die Heilige Gees, nou
           en altyd en tot in ewigheid.



                                   1
                                       2


Leser          Amen.

               Here, ontferm U. (twaalf maal)

               Eer aan die Vader en aan die Seun en aan die Heilige Gees,
               nou en altyd en tot in ewigheid. Amen.

               Kom, laat ons aanbid en neerval voor God, ons Koning.
               Kom, laat ons aanbid en neerval voor Christus God, ons
               Koning.
               Kom, laat ons aanbid en neerval voor Christus self, ons
               Koning en God.

Tydens die lees van die volgende twee psalms bewrieook die priester die
heiligdom, ikonostasis en Volk met die katzion, oftewel handwierookvat.

Psalm 19(20)

Mag die Here u verhoor in die dag van benoudheid; mag die naam van die
God van Jakob u beskerm.
Mag Hy u hulp stuur uit die heiligdom, en u ondersteun uit Sion.
Mag Hy dink aan al u offerandes en u brandoffer met welgevalle aansien.
Mag Hy u gee na u hart en al u voornemens vervul.
Ons sal ons verheug in u verlossing, en in die Naam van ons God sal ons
verheerlik word. Mag die Here al u bedes vervul.
Nou weet ek dat die Here sy gesalfde gered het. Hy sal hom verhoor uit sy
heilige hemel; in magtige dade is die verlossing van sy regterhand.
Sommige roem op strydwaens en sommige op perde, maar ons sal verheerlik
word deur die Naam van die Here.
Hulle is geboei en het geval, maar ons het opgestaan en is opgerig.
Here, verlos die koning, en verhoor ons, op die dag wanneer ons U aanroep.

Psalm 20(21)

O Here, in u sterkte sal die koning bly wees, en in u verlossing sal hy hom
uitermate verheug.
U het hom sy hartsverlange gegee en die begeerte van sy lippe nie geweier
nie.
Want U het hom tegemoetgekom met seëninge van goedheid; op sy hoof het
U 'n kroon van edelstene geplaas.
Hy het die lewe van U gevra en U het hom lengte van dae gegee, vir ewig en
altyd.
Groot is sy roem in u heil; U sal heerlikheid en majesteit op hom lê.
U sal hom seën vir ewig en altyd; U sal hom bly maak met vreugde by u
aangesig.
Want die koning vertrou op die Here, en deur die barmhartigheid van die
Allerhoogste sal hy nie wankel nie.
Laat u hand deur al u vyande ervaar word; laat u regterhand almal vind wat U
haat.
U sal hulle tot 'n vuuroond maak tydens u verskyning; die Here sal hulle


                                       2
                                      3


teister in sy toorn, en vuur sal hulle verteer.
U sal hulle vrug van die aarde af verdelg, en hulle nageslag van die
mensekinders af weg.
Want hulle het onheil teen U bedoel, en hulle het planne bedink, wat hulle
glad nie sal kan uitvoer nie.
U sal hulle op die vlug laat slaan; onder u oorblyfsel sal u hulle
teenwoordigheid berei
Verhef U, Here, in u sterkte; ons sal sing en psalmsing oor u magtige dade.

Leser        Heilige God, Heilige Magtige, Heilige Onsterflike, ontferm U
             oor ons. (drie maal)

             Eer aan die Vader en aan die Seun en aan die Heilige Gees,
             nou en altyd en tot in ewigheid. Amen.

             Alheilige Drie-eenheid, ontferm U oor ons.
             Here, reinig ons van ons sondes.
             Meester, vergeef ons ons oortredinge.
             Heilige, besoek en genees ons swakhede,
             om u Naams ontwil.

             Here, ontferm U. Here, ontferm U. Here, ontferm U.

             Eer aan die Vader en aan die Seun en aan die Heilige Gees,
             nou en altyd en tot in ewigheid. Amen.

             Onse Vader, wat in die hemele is,
             laat u naam geheilig word.
             Laat u koninkryk kom.
             Laat u wil geskied
             soos in die hemel net so ook op die aarde.
             Gee ons vandag ons daaglikse brood
             en vergeef ons ons skulde
             soos ons ook ons skuldenaars vergewe
             en lei ons nie in versoeking nie
             maar verlos ons van die bose.

Priester     Want aan U behoort die Koninkryk en die krag en die
             heerlikheid, aan die Vader en die Seun en die Heilige Gees, nou
             en altyd en tot in ewigheid.

Leser        Amen.

             O Here, red u volk,
             en seën u erfdeel;
             skenk die oorwinning
             aan die vromes oor hul vyande;
             en deur die krag van u Kruis bewaar u gemeenskap.

             Eer aan die Vader en aan die Seun en aan die Heilige Gees.



                                      3
                                     4


             Uit vrye wil verhef op die Kruis,
             skenk u barmhartighede, o Christus God, aan die nuwe
             gemeenskap wat u naam dra.
             Verbly u volk deur u krag
             en skenk hul die oorwinning oor hul vyande.
             Mag hul U as bondgenoot hê
             'n wapen van vrede
             'n onoorwinlike segeteken.

             Nou en altyd en tot in ewigheid. Amen.

             Ontsagwekkende beskermster
             wat nie beskaam nie,
             verag, o goeie, ons smeekbedes nie.
             O albesonge Theotokos,
             versterk die Ortodokse gemeenskap,
             red u volk en gee hulle die oorwinning vanuit die hemel,
             want u het God gebaar, o eniggeseënde.

Diaken*      Wees ons barmhartig, o God, volgens u groot barmhartigheid,
             ons bid U, hoor ons en wees barmhartig.

Volk         Here, ontferm U. (3x) En so na elk van die oorblywende bedes.

             Ook bid ons vir die vrome, Ortodokse Christene.

             Ook bid ons vir ons vader, pous en patriarg N., ons aartsbiskop
             en herder N., en vir al ons broers en susters in Christus.

Priester     Want U is ‘n barmhartige en mensliewende God, en tot U stuur
             ons die lof omhoog, tot die Vader en die Seun en die Heilige
             Gees, nou en altyd en tot in ewigheid.

Leser        Amen. Vader, seën in die Naam van die Here.

Priester     Eer aan die heilige, eenwesenlike, lewendmakende en
             onverdeelde Drie-eenheid, immer, nou en altyd en tot in
             ewigheid.

Leser        Amen.

Die Ses Psalms

Eer aan God in die hoogste hemele, en vrede op aarde, in die mense 'n
welbehae. (drie maal)

Here, U sal my lippe open, en my mond sal u lof verkondig. (twee maal

Psalm 3




                                     4
                                       5


O Here, waarom het my verdrukkers vermenigvuldig? Baie staan teen my op.
Baie sê van my siel: Daar is geen redding vir hom in sy God nie.
Maar U, Here, is my helper, my eer en die Een wat my hoof ophef.
Met my stem het ek tot die Here geroep, en Hy het my gehoor vanaf sy heilige
berg.
Ek het gaan lê en aan die slaap geraak; ek het wakker geword, want die Here
sal my help.
Ek sal nie bang wees vir tienduisende van die volk wat rondom my stelling
inneem nie.
Staan op, Here; red my, my God; want U het almal geslaan wat my sonder
rede haat, die tande van sondaars het U verbrysel.
Aan die Here behoort die redding, en oor u volk is u seën.

En weer

Ek het gaan lê en aan die slaap geraak; ek het wakker geword, want die Here
sal my help.

Psalm 37(38)

O Here, straf my nie in u toorn nie en kasty my nie in u grimmigheid nie.
Want u pyle het in my ingedring, en u hand het swaar op my gerus.
Daar is geen genesing in my vlees vanweë u grimmigheid nie, daar is geen
vrede in my gebeente nie vanweë my sonde.
Want my ongeregtighede het oor my hoof gegaan; soos 'n swaar las het hulle
my neergedruk.
My wonde het gestink en swere gevorm vanweë my dwaasheid.
Ek het in ellende verkeer, en was heeltemal krom; die hele dag het ek in rou
gegaan.
Want my lendene is gevul met bespottinge, en daar is geen genesing in my
vlees nie.
Ek is mishandel en erg verneder, ek het geweekla vanweë die gesug van my
hart.
Here, voor U is heel my begeerte, en my gesug is nie vir U verborge nie.
My hart is verwar, my krag het my verlaat, en die lig van my oë, ook dit is nie
by my nie.
My vriende en bure het nadergekom en teenoor my gestaan, en my
naasbestaandes het ver van my gestaan.
En dié wat my lewe soek het geweld gebruik, en hulle wat my ongeluk soek
het dwaashede gepraat en die hele dag listige planne bedink.
Maar ek, soos 'n dowe het ek niks gehoor nie, en soos 'n stomme wat sy
mond nie oopmaak nie.
En ek het geword soos 'n man wat nie hoor nie en wat geen teregwysing in sy
mond het nie.
Want op U, Here, het ek gehoop; U sal verhoor, Here my God.
Want ek het gesê: Laat my vyande nooit oor my leedvermaak hê nie. Toe my
voete gewankel het, het hulle grootgepraat teenoor my.
Want ek is gereed vir slae, en my smart is altyddeur voor my.
Want ek sal my ongeregtigheid bely, en my bekommer oor my sonde.
Maar my vyande lewe en hulle het te sterk geword vir my, en hulle wat my



                                       5
                                        6


onregverdiglik haat, het vermenigvuldig.
En die wat kwaad vir goed vergeld het my belaster, omdat ek die goeie
nagejaag het.
Verlaat my nie, o Here my God; gaan nie van my af weg nie. Maak gou om
my te help, o Here van my verlossing.

En weer:

Verlaat my nie, o Here my God; gaan nie van my af weg nie. Maak gou om
my te help, o Here van my verlossing.

Psalm 62(63)

O God, my God, vroeg in die môre kom ek na U; my siel het na U gedors; hoe
dikwels het my vlees na U verlang in 'n verlate land, onbegaanbaar en sonder
water.
So het ek in die heiligdom voor U verskyn, om u mag en u heerlikheid te sien.
Want u barmhartigheid is beter as die lewe; my lippe sal U prys.
So sal ek U prys my lewe lank, en in u Naam my hande ophef.
Mag my siel soos met vet en vettigheid versadig word, en my mond sal U prys
met jubelende lippe.
Wanneer ek aan U gedink het op my bed, soggens, het ek oor U gepeins.
Want U was 'n hulp vir my, en in die skaduwee van U vleuels sal ek jubel.
My siel is aan U verkleef, u regterhand het my gehelp.
Maar hulle wat vergeefs my siel gesoek het, sal in die onderste plekke van die
aarde ingaan. Hulle sal oorgelewer word aan die mag van die swaard; die
deel van jakkalse sal hulle word.
Maar die koning sal bly wees in God; elkeen wat by Hom sweer sal geprys
word, want die mond van hulle wat onregmatige dinge spreek, is toegestop.

En weer:

Soggens het ek oor U gepeins. Want U was 'n hulp vir my, en in die
skaduwee van u vleuels sal ek jubel.
My siel is aan U verkleef, u regterhand het my gehelp.

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Halleluja, halleluja, halleluja. Eer aan U, o God.
Halleluja, halleluja, halleluja. Eer aan U, o God.
Halleluja, halleluja, halleluja. Eer aan U, o God.

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Psalm 87(88)

Here, God van my heil, bedags, en ook in die nag, het ek voor u aangesig
geroep.
Laat my gebed voor u aangesig kom, neig U oor tot my smeking.
Want my siel is versadig met die kwade, en my lewe het tot na aan die


                                        6
                                      7


doderyk gekom.
Ek is gereken by die wat in die kuil neerdaal; ek het geword soos 'n man wat
sonder hulp is, vry onder die dooies.
Soos die wat verslaan is en in die graf lê, aan wie U nie gedink het nie, en
hulle is afgestoot van u hand.
Hulle het my in die diepste kuil gesit, in duisternis en in die skadu van die
dood.
U grimmigheid het swaar op my gerus, en U het al u golwe teen my gebring.
U het my bekendes ver van my verwyder; hulle het my 'n gruwel vir hulself
gemaak.
Ek is oorgelewer en het nie uitgegaan nie; my oë het swak geword vanweë
my armoede.
Ek het U aangeroep, Here, die hele dag deur; ek het my hande tot U
uitgestrek.
Sal U vir die dooies wonders doen? Of sal geneeshere hulle laat opstaan om
U in erkentlikheid te bely?
Sal iemand u barmhartigheid in die graf bekendmaak, of u waarheid in die
plek van vernietiging?
Sal u wonders in die duisternis bekend word, en u geregtigheid in die land van
vergetelheid?
Maar ek het U aangeroep, Here, en in die môre sal my gebed U tegemoet
kom.
Waarom, Here, het U my siel verstoot, en wend U u aangesig van my af weg?
Ek is arm en ervaar moeite van my jeug af; nadat ek verhoog is, is ek
verneder en het ek in wanhoop verval.
U toorn het oor my gegaan, en u verskrikkinge het my verbyster.
Hulle het my omring soos water; die hele dag het hulle my saam omsingel.
U het vriend en naaste ver van my verwyder, en my bekendes vanweë my
ellende.

En weer:

Here, God van my heil, bedags het ek geroep en ook snags voor U. Laat my
gebed voor u aangesig kom, neig u oor tot my smeking.

Psalm 102(103)

Loof die Here, o my siel, lofwaardig is u, o Heer. Loof die Here o my siel, en
alles wat binne my is sy heilige Naam.
Loof die Here, o my siel, en vergeet geeneen van sy weldade nie.
Wat al jou ongeregtighede vergewe, wat al jou kwale genees.
Wat jou lewe verlos van die verderf, wat jou met barmhartigheid en deernis
kroon.
Wat jou verlange met die goeie vervul. Jou jeug sal weer nuut word soos die
van 'n arend.
Die Here bewys barmhartigheid en geregtigheid aan al die veronregtes.
Hy het aan Moses sy weë bekend gemaak, aan die kinders van Israel sy wil.
Barmhartig en genadig is die Here lankmoedig en groot van goedertierenheid.
Nie tot die einde sal Hy vertoorn wees nie, ook sal Hy nie vir ewig wraaksugtig
wees nie.
Nie volgens ons ongeregtighede het Hy met ons gehandel nie, ook het Hy ons


                                      7
                                       8


nie vergeld volgens ons sondes nie.
Want so hoog soos die hemel is bo die aarde het die Here sy barmhartigheid
laat toeneem oor dié wat Hom vrees.
So ver as die ooste van die weste is, so ver het Hy ons ongeregtighede van
ons verwyder.
Soos 'n vader medelye het met sy kinders, so het die Here medelye gehad
met dié wat Hom vrees, want Hy, Hy weet watter maaksel ons is, Hy het
onthou dat ons stof is.
Die mens: soos die gras is sy dae; soos 'n blom van die veld, so sal hy bloei.
Want die wind het daaroor gegaan, en dit sal nie meer wees nie, en dit sal sy
plek nie meer ken nie.
Maar die barmhartigheid van die Here is van ewigheid tot ewigheid oor dié
wat Hom vrees.
En sy geregtigheid vir kindskinders; vir dié wat sy verbond hou; en dink aan
sy gebooie om dié te doen.
Die Here het sy troon in die hemel berei en sy koninkryk heers oor alles. Loof
die Here, al sy Engele, kragtiges in mag wat sy woord volbring in
gehoorsaamheid aan die stem van sy woorde.
Loof die Here al sy leërskare, sy dienaars wat sy wil doen.
Loof die Here al sy werke op al die plekke van sy heerskappy. Loof die Here,
o my siel.

En weer:

Op al die plekke van sy heerskappy: Loof die Here, o my siel.

Psalm 142(143)

Here, hoor my gebed; luister na my smeking in u waarheid; verhoor my in u
geregtigheid.
En gaan nie na die gereg met u kneg nie, want niemand wat leef, sal voor u
aangesig geregverdig word nie.
Want die vyand het my siel vervolg; hy het my lewe tot teen die grond
verneder; hy het my laat sit in duisternis soos hulle wat lankal dood is, en my
gees is vermoeid oor my; my hart is ontsteld in my.
Ek het die ou dae onthou; ek het nagedink oor al u dade; oor die werke van u
hande het ek steeds nagedink.
Ek het my hande tot U uitgestrek; my siel smag na U soos 'n dorsland.
Hoor my gou, Here; my gees het my begewe.
Wend nie u aangesig van my af nie, sodat ek nie sal word soos hulle wat in
die kuil neerdaal nie.
Laat my in die môre u barmhartigheid hoor, want op U het ek gehoop.
Maak, Here, aan my die weg bekend waarop ek moet gaan, want tot U het ek
my siel opgehef.
Bevry my van my vyande, Here, want tot U het ek my toevlug geneem. Leer
my om u wil te doen, want U is my God.
U goeie Gees sal my in 'n land van opregtheid lei. Om u naam ontwil, Here,
sal U my lewend maak.
In u geregtigheid sal U my siel uit verdrukking lei. En in u ontferming sal U my



                                       8
                                        9


vyande uitroei.
En sal U almal vernietig wat my siel verdruk, want ek is u kneg.

En weer

Verhoor my in u geregtigheid, o Here, en gaan nie na die gereg met u kneg
nie. (twee maal) U goeie Gees sal my in 'n land van opregtheid lei.

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Halleluja, halleluja, halleluja. Eer aan U, o God.
Halleluja, halleluja, halleluja. Eer aan U, o God.
Halleluja, halleluja, halleluja. Eer aan U, o God.

Diaken*       Laat ons in vrede bid tot die Heer.

Volk          Here, ontferm U. En so na elk van die volgende bedes.

Diaken*       Om die vrede van bo en die redding van ons siele, laat ons
              bid tot die Heer.

              Om vrede vir die hele wêreld, die welsyn van die heilige Kerke
              van God, en die eenheid van almal, laat ons bid tot die Heer.

              Vir hierdie heilige Huis, en vir hulle wat dit met geloof, eerbied
              en die vrees van God betree, laat ons bid tot die Heer.

              Vir ons vader, pous en patriarg N., vir ons aartsbiskop en herder
              N., vir die eerbiedwaardige priesterskap, die diakonaat in
              Christus, vir alle geestelikes en die hele volk, laat ons bid tot die
              Heer.

              Vir die mense van ons land, en vir alle owerhede en magte wat
              oor ons gestel is, laat ons bid tot die Heer.

              Vir hierdie patriargaat en hierdie heilige bisdom, vir alle stede en
              dorpe, en vir die gelowiges wat daar woon, laat ons bid tot die
              Heer.

              Vir gunstige weer, ‘n oorvloedige opbrengs van die aarde, en tye
              van vrede, laat ons bid tot die Heer.

              Vir reisigers op land, see en in die lug, vir hulle wat siek is en
              hulle wat ly, vir gevangenes en hul verlossing, laat ons bid tot
              die Heer.

              Om ons bevryding van alle verdrukking, toorn, gevaar en nood,
              laat ons bid tot die Heer.




                                        9
                                       10


             Help ons, red ons, ontferm U oor ons en bewaar ons, o God,
             deur u genade.

             Terwyl ons ons alheilige, onbevlekte, hooggeseënde en
             glorieryke Meesteres, die Theotokos en immermaagd Maria,
             saam met al die heiliges gedenk, laat ons onsself en mekaar en
             ons hele lewe toevertrou aan Christus ons God.

Volk         Aan U, o Heer.

             Want U kom toe alle heerlikheid, eer en aanbidding, Vader,
             Seun en Heilige Gees, nou en altyd en tot in ewigheid.

Volk         Amen.

             Toon 8

Vers 1.      Uit die nag ontwaak my gees tot U, o God, want u gebooie is 'n
             lig op die aarde.

             Halleluja. Halleluja. Halleluja.

Vers 2.      Leer geregtigheid, bewoners van die aarde.

             Halleluja. Halleluja. Halleluja.

Vers 3.      Naywer sal 'n ongeleerde volk in besit neem, en vuur verteer
             nou die teenstanders.

             Halleluja. Halleluja. Halleluja.

Vers 4.      Bring kwaad oor hulle, Here, bring kwaad oor hulle, die
             glorierykes van die aarde.

             Halleluja. Halleluja. Halleluja.

             Toon 8

Kyk, die Bruidegom kom om middernag,
en salig is die dienaar wat Hy wakend sal vind,
maar onwaardig is die dienaar wat Hy ledig sal vind.
My siel, sorg dan dat jy nie deur slaap oorval word nie,
sodat jy nie aan die dood oorgegee en van die Koninkryk uitgesluit word nie. Maar
kom tot besinning en roep: Heilig, Heilig, Heilig is U, ons God.
Deur die Theotokos, ontferm U oor ons.

Eer aan die Vader en aan die Seun en aan die Heilige Gees.

Kyk, die Bruidegom kom om middernag,
en salig is die dienaar wat Hy wakend sal vind,
maar onwaardig is die dienaar wat Hy ledig sal vind.
My siel, sorg dan dat jy nie deur slaap oorval word nie,


                                       10
                                     11


sodat jy nie aan die dood oorgegee en van die Koninkryk uitgesluit word nie. Maar
kom tot besinning en roep: Heilig, Heilig, Heilig is U, ons God.
Deur die Theotokos, ontferm U oor ons.

Nou en altyd en tot in ewigheid. Amen.

Kyk, die Bruidegom kom om middernag,
en salig is die dienaar wat Hy wakend sal vind,
maar onwaardig is die dienaar wat Hy ledig sal vind.
My siel, sorg dan dat jy nie deur slaap oorval word nie,
sodat jy nie aan die dood oorgegee en van die Koninkryk uitgesluit word nie. Maar
kom tot besinning en roep: Heilig, Heilig, Heilig is U, ons God.
Deur die Theotokos, ontferm U oor ons.

             DIE KLEIN LITANIE

Diaken*      Laat ons keer op keer in vrede bid tot die Heer.

Volk         Here, ontferm U.

Diaken*      Help ons, red ons, ontferm U oor ons, en bewaar ons, o God,
             deur u genade.

Volk         Here, ontferm U.

Diaken*      Terwyl ons ons alheilige, onbevlekte, hooggeseënde en
             glorieryke Meesteres, die Theotokos en immermaagd Maria,
             saam met al die heiliges gedenk, laat ons onsself en mekaar en
             ons hele lewe toevertrou aan Christus ons God.

Volk         Aan U, o Heer.

Priester     Want aan U behoort die mag, en aan U behoort die koninkryk en
             die krag en die heerlikheid: aan die Vader en die Seun en die
             Heilige Gees, nou en altyd en tot in ewigheid.

Volk         Amen.

Kathismagesange.

Toon 3

Die sondares het na U gekom,
en mirre saam met haar trane op u voete uitgegiet, o Mensliewende,
en deur u bevel is sy van die stank van haar slegte dade verlos.
Maar die ondankbare dissipel wat u genade ingeadem het,
verwerp dit en word met slyk besoedel
wanneer hy U in sy geldgierigheid verkoop.
Eer, o Christus, aan u goedhartigheid.



                                     11
                                     12


Toon 4

In sy geldgierigheid
het die berieglike Judas dit met lis oorweeg
om U, o Here, die skatkis van lewe, te verraai.
Daarom hardloop hy soos ‘n dronkaard na die Jode,
en sê vir die wettloses:
“Wat is julle bereid om my te gee,
en ek sal Hom aan julle oorlewer
om Hom te kruisig?”

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Toon 1

Die sondares het met weeklag
tot U geroep, o Medelydende,
terwyl sy u onbevlekte voete
hartstogtelik met die hare van haar hoof afdroog
en uit die diepte van haar hart kreun:
“Verstoot en verafsku my nie, o my God,
maar aanvaar my nou dat ek my bekeer,
en red my, as die enige Mensliewende.”

             DIE EVANGELIELESING

Diaken*      En dat ons waardig geag mag word om te luister na die Heilige
             Evangelie, laat ons bid tot die Here God.

Volk         Here, ontferm U. (drie maal)

Diaken*      Wysheid. Laat ons opstaan. Laat ons luister na die Heilige
             Evangelie.

Priester     Vrede vir almal.

Volk         En vir u gees.

Priester     Die Lesing uit die Heilige Evangelie volgens Johannes.

Volk         Eer aan U, o Heer, eer aan U.

Diaken*      Laat ons aandag gee.

Johannes 12:17-50

In daardie tyd het die skare wat by Jesus was toe Hy Lasarus uit die graf
geroep en hom uit die dode opgewek het, daarvan getuig. Daarom het die
skare Hom ook tegemoetgegaan, omdat hulle gehoor het dat Hy hierdie teken
gedoen het. En die Fariseërs het vir mekaar gesê: Sien julle dat julle niks


                                     12
                                         13


vorder nie? Kyk, die hele wêreld loop agter Hom aan. En daar was sommige
Grieke onder die wat opgekom het om op die fees te aanbid; en hulle het na
Filippus gegaan wat van Betsáida in Galiléa was, en hom gevra en gesê: My
heer, ons wil Jesus graag sien. Filippus kom en sê dit vir Andréas, en
Andréas en Filippus vertel dit weer aan Jesus. Maar Jesus antwoord hulle en
sê: Die uur het gekom dat die Seun van die mens verheerlik moet word.
Voorwaar, voorwaar Ek sê vir julle, as die koringkorrel nie in die grond val en
sterf nie, bly dit alleen; maar as dit sterf, dra dit veel vrug. Wie sy lewe liefhet,
sal dit verloor; maar wie sy lewe haat in hierdie wêreld, sal dit bewaar vir die
ewige lewe. As iemand My dien, laat hom My volg; en waar Ek is, daar sal my
dienaar ook wees; en as iemand My dien, sal die Vader hom eer. Nou is my
siel ontsteld, en wat sal Ek sê? Vader, red my uit hierdie uur? Maar hierom
het Ek in hierdie uur gekom. Vader, verheerlik u Naam! Daar het toe ‘n stem
uit die hemel gekom: Ek hét dit verheerlik, en Ek sal dit weer verheerlik. En
die skare wat daar gestaan en dit gehoor het, het gesê dat daar ‘n donderslag
gewees het. Ander het gesê: ‘n Engel het met Hom gespreek. Jesus antwoord
en sê: Hierdie stem het nie om my ontwil gekom nie, maar om julle ontwil.
Nou is dit die oordeel van hierdie wêreld, nou sal die owerste van hierdie
wêreld buitentoe gedryf word. En Ek, as Ek van die aarde verhoog word, sal
almal na My toe trek. En dit het Hy gesê om aan te dui hoedanige dood Hy
sou sterwe. Die skare antwoord Hom: Ons het uit die Wet gehoor dat die
Christus tot in ewigheid bly; en hoe sê U dat die Seun van die mens verhoog
moet word? Wie is hierdie Seun van die mens? En Jesus sê vir hulle: Nog ‘n
klein tydjie is die lig by julle. Wandel so lank as julle die lig het, sodat die
duisternis julle nie oorval nie. En wie in die duisternis wandel, weet nie waar
hy gaan nie. So lank as julle die lig het, glo in die lig, sodat julle kinders van
die lig kan word. Dit het Jesus gespreek, en Hy het weggegaan en Hom vir
hulle verberg. En alhoewel Hy so baie tekens voor hulle gedoen het, het hulle
nie in Hom geglo nie; sodat die woord van die profeet Jesaja vervul sou word
wat hy gesê het: Here, wie het ons prediking geglo, en aan wie is die arm van
die Here geopenbaar? Daarom kon hulle nie glo nie, omdat Jesaja ook gesê
het: Hy het hulle oë verblind en hulle hart verhard, sodat hulle nie met die oë
sou sien en met die hart verstaan en hulle bekeer en Ek hulle genees nie. Dit
het Jesaja gesê toe hy sy heerlikheid gesien en van Hom gespreek het. Maar
tog het baie van die owerstes in Hom geglo; maar ter wille van die Fariseërs
het hulle dit nie bely nie, om nie uit die sinagoge geban te word nie. Want
hulle het die eer van die mense meer liefgehad as die eer van God. En Jesus
het uitgeroep en gesê: Wie in My glo, glo nie in My nie, maar in Hom wat My
gestuur het. En wie My aanskou, aanskou Hom wat My gestuur het. Ek het as
‘n lig in die wêreld gekom, sodat elkeen wat in My glo, nie in die duisternis sou
bly nie. En as iemand na my woorde luister en nie glo nie, Ek oordeel Hom
nie; want Ek het nie gekom om die wêreld te oordeel nie, maar om die wêreld
te red. Wie My verwerp en my woorde nie aanneem nie, het een wat hom
oordeel: die woord wat Ek gespreek het, dit sal hom oordeel in die laaste dag.
Want Ek het nie uit Myself gespreek nie; maar die Vader wat My gestuur het,
Hy het My ‘n gebod gegee wat Ek moet sê en wat Ek moet spreek. En Ek
weet dat sy gebod die ewige lewe is. Wat Ek dan spreek – net soos die Vader
vir My gesê het, so spreek Ek.

Volk Eer aan U, o Heer, eer aan U.


                                         13
                                     14


Psalm 50 (51)

      Ontferm U oor my, o God, volgens u groot barmhartigheid en wis volgens die
      oorvloed van u medelye my oortreding uit.
      Was my heeltemal van my ongeregtigheid en reinig my van my sonde.
      Want ek ken my ongeregtigheid, en my sonde is altyd voor my.
      Teen U alleen het ek gesondig en gedoen wat boos is in u oë, sodat U
      geregverdig mag word deur u woorde, en u mag oorwin wanneer U geoordeel
      word.
      Want kyk, in ongeregtighede is ek ontvang, en in sondes het my moeder my
      gebaar.
      Want kyk, U het waarheid liefgehad, die geheime en verborgene van u
      wysheid het U aan my bekend gemaak.
      U sal my besprinkel met hisop, en ek sal gereinig word; U sal my was en ek
      sal witter word as sneeu.
      U sal my vreugde en blydskap laat hoor; die vernederde gebeentes sal jubel.
      Wend u aangesig van my sondes af, en wis al my ongeregtighede uit.
      Skep in my 'n rein hart, o God, en gee opnuut 'n opregte gees in my binneste.
      Verwerp my nie van u aangesig nie, en neem u Heilige Gees nie van my weg
      nie.
      Gee my weer die vreugde van u heil, en versterk my deur u bestierende Gees.
      Ek sal wetteloses u weë leer, en die goddeloses sal hulle tot U wend.
      Red my van bloedskuld, o God, God van my heil; my tong sal jubel oor u
      geregtigheid.
      Here, U sal my lippe open, en my mond sal u lof verkondig.
      Want as U 'n offer verlang het, sou ek dit gegee het; in brandoffers sal U geen
      behae hê nie.
      'n Offer aan God is 'n verbryselde gees; 'n verbryselde en vernederde hart sal
      God nie verag nie.
      Doen goed, Here, aan Sion in u welbehae, en laat die mure van Jerusalem
      gebou word.
      Dan sal U 'n welbehae hê in 'n offer van geregtigheid, in offergawe en
      brandoffers; dan sal hulle stiere offer op u altaar.

Die Kanon van die Heilige Kosmas.

Die Derde Ode. Toon 2.
Irmos

U het my gevestig op die rots van die geloof,
U het my mond teenoor my vyande wyd oopgemaak.
Want my gees was verheug toe ek sing:
Niemand is heilig soos ons God
en niemand is regverdig buiten U, o Heer.

Eer aan die Vader en aan die Seun en aan die Heilige Gees.

Vergeefs word die raad van die wetteloses byeengebring
om U, die Redder, met ‘n bose voorneme skuldig te verklaar, o Christus,



                                     14
                                         15


tot Wie ons sing: U is ons God,
en niemand is heilig buiten U, o Heer.

Nou en altyd en tot in ewigheid. Amen.

Die vreeswekkende raad van die wetteloses,
met siele wat teen God stry,
beplan om die regverdige Christus as ‘n deugniet dood te maak,
tot Wie ons sing: U is ons God,
en niemand is heilig buiten U, o Heer.

Katawasia

U het my gevestig op die rots van die geloof,
U het my mond teenoor my vyande wyd oopgemaak.
Want my gees was verheug toe ek sing:
Niemand is heilig soos ons God
en niemand is regverdig buiten U, o Heer.

             Die Klein Litanie

Diaken*      Laat ons keer op keer in vrede bid tot die Heer.

Volk         Here, ontferm U.

Diaken*      Help ons, red ons, ontferm U oor ons en bewaar ons, o God,
             deur u genade.

Volk         Here, ontferm U.

Diaken*      Terwyl ons ons alheilige, onbevlekte, hooggeseënde en
             glorieryke Meesteres, die Theotokos en immermaagd Maria,
             saam met al die heiliges gedenk, laat ons onsself en mekaar en
             ons hele lewe toevertrou aan Christus ons God.

Volk         Aan U, o Heer.

Priester     Want U is die Vredevors, Christus ons God, en tot U stuur ons
             die lof omhoog, soos ook tot U beginlose Vader, en u alheilige,
             goeie en lewendmakende Gees, nou en altyd en tot in ewigheid.

Volk         Amen.

Kontakion – Toon 4 (word gelees, nie gesing nie)

Hoewel ek meer as die sondares oortree het, o Goeie,
het ek U geensins ‘n stortvloed van trane gebring nie.
Maar in stille gebed val ek voor U neer,
en soen met verlange u vlekkelose voete
dat U aan my, o Meester, die vergifnis van my skulde mag skenk,




                                         15
                                      16


wanneer ek tot U roep, o Verlosser:
“Red my uit die slyk van my dade.”

Ikos

Die voorheen losbandige vrou word plotseling ingetoë gesien,
en sy verag nou die werke van skandelike sonde en die genietinge van die
liggaam,
terwyl sy nadink oor die groot skande en die oordeel van straf
wat ontugtiges en losbandiges hulself op die hals haal.
Onder hulle is ek die eerste en ek is bang,
maar dwaas wat ek is, bly ek by my slegte gewoonte.
Die ontugtige was ook bang, maar het haar vinnig tot U, die Verlosser,
gehaas,
terwyl sy roep: “O Mensliewende en medelydende,
red my uit die slyk van my werke.”

Sinaksarion

Die leser lees die Menologion van die dag en daarna die volgende:

Op die Heilige en Groot Woensdag het die vaders vasgestel dat die
gedagtenis gevier word van die ontugtige vrou wat die Here met mirre gesalf
het, omdat dit kort voor die Verlossende lyding plaasgevind het.

Vers

Die vrou wat mirre op die liggaam van Christus uitgegiet het,
het die mirre en aalwyn van Nikodemus vooruitgeloop.
Maar, o Christus ons God, wat met die geestelike mirre gesalf is,
bevry ons van die oorweldigende hartstogte en ontferm U oor ons,
as die alleengoeie en Mensliewende. Amen.

Agste Ode. Toon 2.

Die Irmos.

Daar die woord van die tiran gegeld het,
is die vuuroond eens sewevoudig verhit.
Die Jongelinge is nie daardeur verbrand nie,
maar hulle het die bevel van die koning vertrap en uitgeroep:
“Loof die Here, alle werke van die Here
en verhef Hom tot in alle ewigheid.”

Eer aan U, ons God, eer aan U.

Toe die vrou kosbare mirre, o Christus,
op u koninklike, goddelike en ontsagwekkende hoof uitgegiet het,
het sy met besoedelde hande u onbevlekte voete aangeraak en uitgeroep:



                                      16
                                       17


“Loof die Here, alle werke van die Here
en verhef Hom tot in alle ewigheid.”

Eer aan U, ons God, eer aan U.

Toe die vrou kosbare mirre, o Christus,
op u koninklike, goddelike en ontsagwekkende hoof uitgegiet het,
het sy met besoedelde hande u onbevlekte voete aangeraak en uitgeroep:
“Loof die Here, alle werke van die Here
en verhef Hom tot in alle ewigheid.”

Ons loof die Vader en die Seun en die Heilige Gees, die Here.

Aan sondes skuldig, was sy met haar trane
die voete van haar Skepper en droog dit met haar hare af.
Daarom het sy nie daarin misluk om verlossing te verkry
vir die dinge wat sy in haar lewe gedoen het nie,
en het sy uitgeroep:
“Loof die Here, alle werke van die Here
en verhef Hom tot in alle ewigheid.”

Nou en altyd en tot in ewigheid. Amen.

Die verlossing word verleen aan die dankbare vrou
deur die medelye van die Verlosser en die stortvloed van haar trane,
waarin sy deur haar belydenis gewas is
en sonder om haar te skaam roep sy uit:
“Loof die Here, alle werke van die Here
en verhef Hom tot in alle ewigheid.”

Katawasia

Ons prys, loof en aanbid die Here.

Daar die woord van die tiran gegeld het,
is die vuuroond eens sewevoudig verhit.
Die Jongelinge is nie daardeur verbrand nie,
maar hulle het die bevel van die koning vertrap en uitgeroep:
“Loof die Here, alle werke van die Here
en verhef Hom tot in alle ewigheid.”

Die Magnificat word nie gesing nie, maar wel die Negende Ode.

Diaken*      Ons vereer die Theotokos en Moeder van die Lig met liedere en
             verheerlik haar.

Die diaken* bewierook die heiligdom, ikonostasis, naaf en Volk.

Negende Ode. Toon 2.


                                       17
                                      18


Die Irmos.

Kom laat ons met suiwer siel en onbesoedelde lippe
die onbevlekte en hoogheilige
Moeder van Emmanuel verheerlik,
terwyl ons deur haar aan Hom
wat uit haar gebore is 'n gebed opdra:
“Spaar ons siele, o Christus ons God, en red ons.”

Eer aan U, ons God, eer aan U.

Die ellendige Judas het geblyk ondankbaar, boos en afgunstig te wees,
deur die waarde van die Godwaardige geskenk te bereken,
waardeur sý van die skuld van haar sonde bevry is,
terwyl hý handel dryf met die gawe van God se liefde.
Spaar ons siele, o Christus ons God, en red ons.

Eer aan U, ons God, eer aan U.

Die ellendige Judas het geblyk ondankbaar, boos en afgunstig te wees,
deur die waarde van die Godwaardige geskenk te bereken,
waardeur sý van die skuld van haar sonde bevry is,
terwyl hý handel dryf met die gawe van God se liefde.
Spaar ons siele, o Christus ons God, en red ons.

Eer aan die Vader en aan die Seun en aan die Heilige Gees.

Judas gaan na die wettelose leiers en sê:
“Wat is julle bereid om my te gee
en ek sal Christus wat julle soek oorlewer aan die wat Hom wil hê?"
Hy verwerp die vriendskap van Christus ter wille van goud.
Spaar ons siele, o Christus ons God, en red ons.

Nou en altyd en tot in ewigheid. Amen.

Ongenaakbaar in jou blinde geldgierigheid,
hoe het jy vergeet dat die wêreld nie opweeg teen jou siel,
soos jy tog geleer is nie?
Want in wanhoop het jy jouself vasgemaak en opgehang.
Spaar ons siele, o Christus ons God, en red ons.

Katawasia

Kom laat ons met suiwer siel en onbesoedelde lippe
die onbevlekte en hoogheilige
Moeder van Emmanuel verheerlik,
terwyl ons deur haar aan Hom
wat uit haar gebore is 'n gebed opdra:
“Spaar ons siele, o Christus ons God, en red ons.”


                                      18
                                       19


              Die Klein Litanie

Diaken*       Laat ons keer op keer in vrede bid tot die Heer.

Volk          Here, ontferm U.

Diaken*       Help ons, red ons, ontferm U oor ons en bewaar ons, o God,
              deur u genade.

Volk          Here, ontferm U.

Diaken*       Terwyl ons ons alheilige, onbevlekte, hooggeseënde en
              glorieryke Meesteres, die Theotokos en immermaagd Maria,
              saam met al die heiliges gedenk, laat ons onsself en mekaar en
              ons hele lewe toevertrou aan Christus ons God.

Volk          Aan U, o Heer.

Priester      Want al die Kragte van die Hemele prys U en tot U stuur ons die
              lof omhoog, tot die Vader en die Seun en die Heilige Gees, nou
              en altyd en tot in ewigheid.

Volk          Amen.

Die Eksapostilarion – Toon 3

U bruilofsaal, my Verlosser, sien ek versierd,
en ek het nie 'n kleed om daar in te gaan nie.
Maak die gewaad van my siel stralend,
en, o Skenker van Lig, red my.

(word drie maal plegtig gesing)


Die Lofpsalms - Toon 1
Psalm 148
[A]    Laat alles wat asem het die Here loof. Loof die Here uit die hemele,
       loof Hom in die hoogste hemele. U kom toe 'n lied, o God.
[B]    Loof Hom, al sy Engele. Loof Hom, al sy Magte. U kom toe 'n lied, o
       God.
[A]    Loof Hom, son en maan. Loof Hom, al die sterre en die lig.
[B]    Loof Hom, hoogste hemele en waters wat bo die hemele is.
[A]    Laat hulle die Naam van die Here loof; want Hy het gespreek en hulle
       het ontstaan; Hy het bevel gegee, en hulle is geskape.
[B]    Hy het hulle in stand gehou vir altyd en tot in ewigheid. Hy het 'n bevel
       neergelê, en dit sal nie verbygaan nie.
[A]    Loof die Here van die aarde af, groot seediere en alle dieptes.
[B]    Vuur en hael, sneeu en ys, stormwind, wat sy woord volbring.
[A]    Berge en alle heuwels, vrugtebome en alle seders.


                                       19
                                         20


[B]   Wilde diere en alle vee, kruipende diere en gevleuelde voëls.
[A]   Konings van die aarde en alle volke, vorste en alle regters van die
      aarde.
[B]   Jongelinge en jongedogters, oues saam met die jonges, laat hulle die
      Naam van die Here loof, want sy Naam alleen is hoogverhef.
[A]   Sy lof is bo die aarde en die hemel, en Hy sal die horing van sy volk
      verhef.
[B]   'n Lied vir al sy heiliges, vir die kinders van Israel, vir 'n volk wat tot
      Hom nader.
Psalm 149
[A]   Sing tot die Here 'n nuwe lied, sy lof in die Kerk van sy heiliges.
[B]   Laat Israel hom verheug in sy Skepper, en laat die kinders van Sion bly
      wees in hulle Koning.
[A]   Laat hulle sy Naam in koordans loof, Hom psalmsing met tamboeryn
      en siter.
[B]   Want die Here het 'n welbehae in sy volk, en Hy sal die sagmoediges
      met verlossing verhef.
[A]   Sy heiliges sal in heerlikheid roem, en hulle sal bly wees op hul
      beddens.
[B]   Lofverheffinge van God is in hulle keel en tweesnydende swaarde in
      hulle hande;
[A]   Om wraak uit te oefen onder die nasies, strafgerigte onder die volke.
[B]   Om hulle konings met kettings te bind, en hulle edeles met ysterboeie.
[A]   Om 'n vonnis wat opgeskrywe is, aan hulle te voltrek; hierdie eer sal
      daar vir al sy heiliges wees.
Psalm 150
[B]   Loof God in sy heiliges; loof Hom in die uitspansel van sy krag.
[A]   Loof Hom oor sy magtige dade; loof Hom na die volheid van sy
      grootheid.
Toon 1

Die ontugtige vrou het begryp
dat U, die Seun van die Maagd, God is,
en het U met weeklag gesmeek,
want sy het betreurenswaardige dinge gedoen
en het gesê: "Maak los my skuld
soos ek ook my hare losmaak.
Bemin my wat U liefhet,
ek wat tereg verafsku word,
en saam met tollenaars sal ek U verkondig,
o mensliewende Weldoener."


[B]   Loof Hom met basuingeklank, loof Hom met harp en siter.



                                         20
                                      21


Die ontugtige vrou het die kosbare mirre
gemeng met trane
en dit uitgegiet op u onbevlekte voete en dit gesoen.
U het haar dadelik geregverdig,
maar skenk vergifnis aan ons,
U wat ter wille van ons gely het, en red ons.


[A]      Loof Hom met tamboeryn en koordans, loof Hom met snarespel en
fluit.

Terwyl die sondares U mirre aangebied het,
het die dissipel met die wetteloses ooreengekom.
Sý het haar verheug om dit wat kosbaar was uit te giet,
maar hý het hom gehaas om die Onskatbare te verkoop.
Sý het die Meester erken,
hý het hom van die Meester geskei.
Sý is bevry, maar Judas het 'n slaaf van die vyand geword.
Verskriklik die onverskilligheid.
Groot die bekering!
Skenk dit aan my, o Verlosser,
U wat ter wille van ons gely het,
en red ons.


[B]      Loof Hom met welluidende simbale, loof Hom met simbale van
         blydskap. Laat alles wat asem het die Here loof.


O die ellende van Judas!
Hy het gesien hoe die ontugtige vrou u voete soen
en tog het hy met lis die kus van verraad bedink.
Sý het haar hare losgemaak,
maar hý het hom deur toorn laat bind,
en in plaas van mirre bring hy stinkende boosheid.
Want afguns weet nie hoe om te kies vir wat tot sy eie voordel strek nie.
O die ellende van Judas!
O God, behoed ons siele daarvan.


Eer aan die Vader en aan die Seun en aan die Heilige Gees.
Toon 2
Die sondares het haar na die mirre gehaas,
om kosbare mirre te koop,
om die Weldoener met mirre te salf,
en tot die mirreverkoper het sy geroep:
"Gee my mirre, sodat ek Hom kan salf
wat al my sondes uitgewis het."


Nou en altyd en tot in ewigheid. Amen.


                                      21
                                      22


Toon 6
Sy wat deur sonde verswelg is,
het in U 'n hawe van verlossing gevind,
en toe sy die mirre saam met trane uitgegiet het,
het sy uitgeroep:
" Aanskou Hom wat die bekering van sondaars aanvaar.
Maar, o Meester, red my uit die vloedgolf van die sonde
deur u groot barmhartigheid."


DIE DOKSOLOGIE

Leser        U kom toe die heerlikheid, Here ons God, en tot U stuur ons die
             lof omhoog, tot die Vader en die Seun en die Heilige Gees, nou
             en altyd en tot in ewigheid. Amen.

Priester     Eer aan U wat ons die lig laat sien het.

Leser (lees die Klein Doksologie)

Eer aan God in die hoogste hemele, en vrede op aarde, in die mense 'n
welbehae.
Ons besing U, ons loof U, ons aanbid U, ons verheerlik U, ons dank U vir u
groot heerlikheid.
Here Koning, hemelse God, almagtige Vader;
Here eniggebore Seun, Jesus Christus;
en Heilige Gees.
Here God, Lam van God, Seun van die Vader, wat die sonde van die wêreld
wegneem, ontferm U oor ons, U wat die sondes van die wêreld wegneem.
Aanvaar ons smeking, U wat sit aan die regterhand van die Vader, en ontferm
U oor ons.
Want U alleen is heilig, U alleen is die Heer, Jesus Christus, tot eer van God
die Vader. Amen.
Ek sal U elke dag loof, en u Naam prys tot in ewigheid, ja tot in alle ewigheid.
Here, U het vir ons 'n toevlug geword van geslag tot geslag. Ek het gesê: O
Here, ontferm U oor my. Genees my siel, want ek het teen U gesondig.
Here, tot U het ek my toevlug geneem. Leer my om u wil te doen, want U is
my God. Want by U is die fontein van die lewe. In u lig sal ons die lig sien.
Laat u barmhartigheid voortduur vir die wat U ken.
Gee, Here, dat ons vandag van sonde bewaar mag word.
Lofwaardig is U, o Heer, die God van ons vaders, en geprys en verheerlik is u
Naam tot in ewigheid. Amen.
Laat u barmhartigheid, Here, oor ons wees, soos ons ons hoop gestel het op
U.
Lofwaardig is U, o Here, leer my u gebooie.
Lofwaardig is U, o Meester, gee my insig in u gebooie.
Lofwaardig is U, o Heilige, verlig my met u gebooie.
U barmhartigheid, Here, is tot in ewigheid. Laat vaar nie die werke van u
hande nie.




                                      22
                                     23


U kom toe die lofprysing, U kom toe die lofgesang, U kom toe die heerlikheid,
Vader, Seun, en Heilige Gees, nou en altyd en tot in ewigheid. Amen.

Diaken*      Laat ons ons oggendgebed tot die Here voleindig.

Volk         Here, ontferm U. En so na die volgende bede.

Diaken*      Help ons, red ons, ontferm U oor ons en bewaar ons, o God,
             deur u genade.

             Dat die hele dag volmaak, heilig, vreedsaam en sonder sonde
             mag wees, vra ons die Heer.

Volk         Skenk dit, o Heer. En so na elk van die volgende bedes.

Diaken*      Om ‘n engel van vrede, ‘n getroue gids en behoeder van ons
             siele en liggame, vra ons die Heer.

             Om vergifnis en kwytskelding van ons sondes en oortredinge,
             vra ons die Heer.

             Om wat goed en voordelig is vir ons siele, en om vrede vir die
             wêreld, vra ons die Heer.

             Dat ons die oorblywende tyd van ons lewe in vrede en
             boetvaardigheid mag voleindig, vra ons die Heer.

             Om ‘n Christelike einde aan ons lewens, vreedsaam en sonder
             lyding of rede tot skaamte, en om ‘n goeie verweer voor die
             ontsagwekkende regterstoel van Christus, laat ons vra.

             Terwyl ons ons alheilige, onbevlekte, hooggeseënde en
             glorieryke Meesteres, die Theotokos en immermaagd Maria,
             saam met al die heiliges gedenk, laat ons onsself en mekaar en
             ons hele lewe toevertrou aan Christus ons God.

Volk         Aan U, o Heer.

Priester     Want U is 'n God van barmhartigheid, medelye en
             mensliewendheid en tot U stuur ons die lof omhoog, tot die
             Vader en die Seun en die Heilige Gees, nou en altyd en tot in
             ewigheid.

Volk         Amen.

Priester     Vrede vir almal.

Volk         En vir u gees.

Diaken*      Laat ons ons hoofde buig voor die Heer.


                                     23
                                      24



Volk         Voor U, o Heer.

Die priester sê in 'n gedempte toon

             Die Gebed by die Hoofbuiging

             Heilige Here, wat in die hemel woon, en ag slaan op wat hier
             benede is, en met u alsiende oog op heel die skepping neerkyk,
             voor U het ons die nek van siel en liggaam gebuig, en ons
             smeek U: Heilige der Heiliges, strek u onsienlike hand uit u
             heilige woonplek en seën ons almal, en as ons opsetlik of
             onopsetlik gesondig het, vergewe ons, as die goeie en
             mensliewende God, terwyl U ons u aardse en hemelse seëninge
             skenk.

(hardop)     Want aan U behoort dit om barmhartig te wees en ons te red,
             ons God, en tot U stuur ons die lof omhoog, tot die Vader en die
             Seun en die Heilige Gees, nou en altyd en tot in ewigheid.

Volk         Amen.

Die Apostiga – Toon 6

Vandag kom Christus in die huis van die Fariseër,
en die sondige vrou kom werp haar voor sy voete neer en roep:
“Kyk na my wat verswelg is deur die sonde,
wat in wanhoop verkeer vanweë my dade,
maar wat weens u goedheid nie verag is nie,
en skenk my, o Here,
die vergifnis van my bose dade en red my.”

Vers 1. Ons is in die môre met u barmhartigheid versadig, Here, en ons het
gejubel en was bly. Mag ons bly wees al die dae van ons lewens.

Die ontugtige vrou het haar hare vir U, die Meester, uitgesprei,
maar Judas het sy hande na die wetteloses uitgestrek.
Sy om vergifnis te ontvang,
hy om silwer te ontvang.
Daarom roep ons tot U, wat verkoop is
en ons bevry het:
“O Here, eer aan U.”

Vers 2. Mag ons bly wees al die dae van ons lewens, vir die dae waarin U ons
nederig gehou het, die jare waarin ons onheil gesien het, en aanskou u
dienaars en u werke, en lei hulle kinders.

'n Onwelriekende en besmeerde vrou het U genader,
en trane oor u voete uitgestort, o Verlosser,
en sy het u Lyding aangekondig.
'“Hoe kan ek U, die Meester, aanskou?


                                      24
                                     25


Want U het gekom om 'n ontugtige vrou te red.
Laat my wat dood is uit die diepte opstaan,
U wat Lasarus op die vierde dag opgewek het.
Aanvaar my, die armsalige,
en red my.”

Vers 3. En mag die ligglans van die Here, ons God, oor ons wees, en rig die
werke van ons hande vir ons, ja die werke van ons hande, rig dit.

Verwerp vanweë haar lewe,
en bekend vanweë haar lewenswyse,
het sy U mirredraend genader en uitgeroep:
“Verwerp my, wat 'n ontugtige vrou is, nie,
U wat uit 'n Maagd gebore is.
Veronagsaam my trane nie,
U wat die vreugde van die engele is.
Maar aanvaar my, o Here, nou dat ek my bekeer,
U wat my ook nie verstoot het toe ek nog in sonde geleef het nie,
deur u groot barmhartigheid.”

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Toon 8 – Deur die non Kassiani

O Heer, die vrou wat in baie sondes verval het,
het u Goddelikheid erken
en die rol van 'n mirredraagster aanvaar
en weeklaend bring sy U mirre voor u begrafnis.
“Wee my, " sê sy, "vir my is die nag 'n raserny van uitspattigheid,
'n duister en maanlose verlange na die sonde.
Aanvaar die fonteine van my trane,
U wat die water van die see na die wolke begelei,
neig U tot die versugtinge van my hart,
U wat die hemele gebuig het in u onuitspreeklike selfontlediging.
Ek sal u vlekkelose voete soen
en hulle weer met die hare van my hoof afvee,
die voete waarvan Eva die stappe in die aand in die Paradys gehoor het,
en waarvoor sy haar verberg het.
Wie sal die menigte van my sondes
of die dieptes van u oordele naspeur, my sielreddende Verlosser?
Verag my, u dienares nie,
U wat onmeetlik barmhartig is."

Priester     Dit is goed om die Here te dank en om tot u Naam te psalmsing,
             o Allerhoogste; om in die môre u barmhartigheid te verkondig en
             u waarheid in die nag.

Leser        Heilige God, Heilige Magtige, Heilige Onsterflike, ontferm U
             oor ons. (drie maal)




                                     25
                                      26


              Eer aan die Vader en aan die Seun en aan die Heilige Gees,
              nou en altyd en tot in ewigheid. Amen.

              Alheilige Drie-eenheid, ontferm U oor ons.
              Here, reinig ons van ons sondes.
              Meester, vergeef ons ons oortredinge.
              Heilige, besoek en genees ons swakhede,
              om u Naams ontwil.

              Here, ontferm U. Here, ontferm U. Here, ontferm U.

              Eer aan die Vader en aan die Seun en aan die Heilige Gees,
              nou en altyd en tot in ewigheid. Amen.

              Onse Vader, wat in die hemele is,
              laat u naam geheilig word.
              Laat u koninkryk kom.
              Laat u wil geskied
              soos in die hemel net so ook op die aarde.
              Gee ons vandag ons daaglikse brood
              en vergeef ons ons skulde
              soos ons ook ons skuldenaars vergewe
              en lei ons nie in versoeking nie
              maar verlos ons van die bose.

Priester      Want aan U behoort die Koninkryk en die krag en die heerlikheid,
              aan die Vader en die Seun en die Heilige Gees, nou en altyd en
              tot in ewigheid.

Volk          Amen.

Apolitikion

Terwyl ons in die tempel van u heerlikheid staan,
dink ons dat ons in die hemel is, o Theotokos.
O hemelse poort, open vir ons die deur van u barmhartigheid.

[In die moderne Griekse tekste word dit vervang met die Kontakion van die
dag, wat gelees, nie gesing word nie:

Hoewel ek meer as die sondares oortree het, o Goeie,
het ek U geensins ‘n stortvloed van trane gebring nie.
Maar in stille gebed val ek voor U neer,
en soen met verlange u vlekkelose voete
dat U aan my, o Meester, die vergifnis van my skulde mag skenk,
wanneer ek tot U roep, o Verlosser:
“Red my uit die slyk van my dade.”]
Leser         Here, ontferm U. (veertig maal)




                                      26
                                      27


             Eerbiedwaardiger as die Gerubim,
             en onvergelyklik glorieryker as die Serafim,
             het u ongeskonde God die Woord gebaar.
             Ware Theotokos, ons verheerlik u.

             In die naam van die Here, seën, Vader.

Die priester staan in die Heilige Deure met sy gesig na die Volk, en doen die

Priester     Geseënd is Hy Wat Is, Christus ons ware God, immer, nou en
             altyd en tot in ewigheid.

Leser        Amen.

Priester     Hemelse Koning, bevestig ons leiers; versterk die geloof;
             bring die nasies tot rus; gee vrede aan die wêreld; behoed
             hierdie heilige kerk; ken 'n plek toe in die tente van die
             regverdiges aan ons vaders en moeders en broers en susters
             wat ons voorafgegaan het; en neem ons aan in boetedoening en
             belydenis, want U is goed en mensliewend.

Gebed van die Heilige Efraim die Siriër

O Here en Meester van my lewe, gee my nie 'n gees van luiheid, bemoeisug,
magsug of ydel praatjies nie. (volle neerbuiging)

Maar skenk my, u dienaar, 'n gees van selfbeheersing, nederigheid, geduld
en liefde. (volle neerbuiging)

Ja, o Here en Koning, gee dat ek my eie foute raaksien en nie my broer en
suster veroordeel nie, want U word geloof tot in ewigheid. Amen. (volle
neerbuiging)

Twaalf kleiner neerbuigings word nou gedoen, en met elke buiging, waar die
hand die grond raak, word gesê:

O God, reinig my sondaar.

Die laaste sin van die gebed word herhaal, gevolg deur 'n volle neerbuiging.

Ja, o Here en Koning, gee dat ek my eie foute raaksien en nie my broer en
suster veroordeel nie, want U word geloof tot in ewigheid. Amen. (volle
neerbuiging)

Priester     Eer aan U, Christus God, ons hoop, eer aan U.

Leser        Eer aan die Vader en aan die Seun en aan die Heilige Gees,
             nou en altyd en tot in ewigheid.

             Here, ontferm U. (3x) Vader, seën.


                                      27
                                   28


Groot Wegsending soos volg:

Priester    Mag Hy wat ter wille van ons verlossing na sy vrywillige Lyding
            gaan, Christus ons ware God, deur die gebede van sy al-
            onbevlekte, al-onskuldige, heilige Moeder, deur die beskerming
            van die eerbiedwaardige, hemelse Liggaamlose Kragte, die krag
            van die Kosbare en Lewendmakende Kruis, die gebede van die
            eerbiedwaardige, glorieryke Profeet, Voorloper en Doper,
            Johannes, van die heilige, glorieryke en alomgeëerde Apostels,
            van die heilige, glorieryke en seëvierende martelare, van ons
            heilige Goddraende Vaders en Moeders wat stralend in die
            askese was, van die heilige en regverdige Voorouers van God,
            Joachim en Anna, van die heilige N. wie se gedagtenis ons vier,
            en van al die heiliges, Hom oor ons ontferm en ons red, want Hy
            is 'n goeie en mensliewende en barmhartige God.

            Deur die gebede van ons heilige vaders, Here Jesus Christus
            ons God, ontferm U oor ons en red ons.

Volk        Amen.




                                   28
                                      29


Terwyl die Ses Psalms gelees word, lees die priester die

                           Twaalf Oggendgebede

1.     Ons dank U, Here ons God, wat ons uit die slaap laat opstaan het en 'n woord
van lof in ons mond geplaas het, om u heilige Naam te aanbid en aan te roep. En
ons bid U: stuur nou ook, terwille van u medelye wat U nog altyd in ons lewens
bewys het, u hulp oor hulle neer wat voor die aangesig van u heilige heerlikheid
staan en wag op u ryke barmhartigheid. En gee dat hulle U altyd met ontsag en liefde
sal dien, loof, en besing, en u onuitspreeklike goedheid sal aanbid. Want U kom toe
alle heerlikheid, eer en aanbidding, Vader, Seun en Heilige Gees, nou en altyd en tot
in ewigheid. Amen.

2.     In die nag ontwaak ons gees tot U, ons God, want u gebooie is 'n lig op die
aarde. Leer ons om geregtigheid en heiligheid in u vrees te volbring. Want ons
verheerlik U, ons God wat waarlik bestaan. Neig U oor en hoor ons. En dink, Here,
by name aan almal hier teenwoordig wat saam met ons bid, en red hulle deur u krag.
Seën u volk en heilig u erfdeel. Skenk vrede aan u wêreld, aan u Kerke, aan die
priesters, aan ons regeerders, en aan heel u volk. Want geloofd en verheerlik word u
aleerbiedwaardige en verhewe naam, van die Vader en die Seun en die Heilige
Gees, nou en altyd en tot in ewigheid. Amen.

3.     In die nag ontwaak ons gees tot U, ons God, want u gebooie is 'n lig. Leer
ons, o God, u geregtigheid, u bevele en u voorskrifte. Verlig die oë van ons verstand,
sodat ons nooit in sondes tot die dood toe mag slaap nie. Verdryf alle duisternis uit
ons harte. Skenk ons die Son van geregtigheid, en bewaar ons lewe ongeskonde
van skadelike invloede deur die seël van u Heilige Gees. Rig ons skrede op die weg
van vrede. Gee dat ons die daeraad en die dag met blydskap mag aanskou, sodat
ons die oggendgebede tot U mag opstuur. Want aan U behoort die mag, en aan U
behoort die koninkryk en die krag en die heerlikheid: aan die Vader en die Seun en
die Heilige Gees, nou en altyd en tot in ewigheid. Amen.

4.     Meester ons God, heilig en ondeurgrondelik, wat die lig beveel het om uit die
duisternis te skyn, wat ons deur die nag se slaap laat rus het, en ons weer laat
opstaan het om u goedheid te verheerlik en af te smeek; deur u eie goedhartigheid
wat pleit by U: Aanvaar ons waar ons U nou aanbid en na die krag van ons vermoë
dank, en skenk ons alles waarvoor ons vra wat tot ons verlossing sal lei. Maak ons
kinders van die lig en van die dag, en erfgename van u ewige goeie dinge. Dink,
Here, in die volheid van u medelye, aan u hele volk, aan hulle wat hier saam met ons
aanwesig is en saam met ons bid, en aan al ons broers en susters, op land en op die
see, en op alle plekke van u heerskappy, wat die behoefte het aan u
mensliewendheid en bystand, en skenk hulle u groot barmhartigheid. Sodat ons altyd
na liggaam en siel behoue mag bly en u wonderbare en geprese naam met
vrymoedigheid mag verheerlik, van die Vader en die Seun en die Heilige Gees, nou
en altyd en tot in ewigheid. Amen.

5.     Skatkis van die goeie, ewige bron, Heilige Vader, wat wonders doen,
almagtige heerser oor die heelal, ons almal aanbid U en smeek U, met 'n beroep op
u barmhartigheid en medelye, om tot hulp en beskerming van ons geringheid te kom.
Dink, Here, aan u smekelinge. Aanvaar ons almal se oggendgebede soos wierook


                                      29
                                      30


voor u aangesig, en ag nie een van ons verwerplik nie, maar bewaar ons almal deur
u deernisvolle dade. Dink. Here, aan hulle wat waak en sing tot u lof, en dié van u
eniggebore Seun, ons God, en u Heilige Gees. Wees hulle Helper en Beskermer.
Aanvaar hulle smekinge op u geestelike altaar bo die hemele. Want U is ons God, en
tot U stuur ons die lof omhoog, tot die Vader en die Seun en die Heilige Gees, nou
en altyd en tot in ewigheid. Amen.

6.      Ons dank U, Here, God van ons verlossing, dat U alles vir die welsyn van ons
siele doen, sodat ons altyd opsien tot U, die Verlosser en Weldoener van ons siele.
Want in dié deel van die nag wat verby is, het U ons rus gegee, en ons opgewek uit
ons beddens om in aanbidding van u dierbare naam hier te staan. Daarom bid ons U,
Here: Gee ons die genade en krag, sodat ons waardig geag mag word om met insig
tot U te sing, en om onophoudelik te bid, terwyl ons ons eie heil met vrees en bewing
uitwerk, met die bystand van u Christus. Dink, Here, aan hulle wat in die nag tot U
roep. Verhoor hulle en ontferm U oor hulle, en verbrysel onder hulle voete die
onsigbare, vyandige teenstanders. Want U is die Vredevors en die Redder van ons
siele, en tot U stuur ons die lof omhoog, tot die Vader en die Seun en die Heilige
Gees, nou en altyd en tot in ewigheid. Amen.

7.     O God en Vader van ons Here Jesus Christus, wat ons uit die bed laat
opstaan het, en ons by die uur van gebed byeengebring het, gee ons genade as ons
ons monde oopmaak, en aanvaar ons danksegging wat ons na vermoë tot U rig. En
leer ons u voorskrifte, want ons weet nie hoe om na behore te bid nie, tensy U, Here,
ons deur u Heilige Gees lei. Daarom bid ons U: As ons tot en met die teenswoordige
uur gesondig het in woord, daad of gedagte, opsetlik of onopsetlik, gee ons
kwytskelding, vergewe ons en spreek ons vry. Want as U wetteloosheid aansien,
Here, Here, wie sal bestaan? Want by U is versoening. Want U alleen is heilig, 'n
Helper, en 'n kragtige Beskermer van ons lewens, en tot U is ons lofsang
voortdurend. Mag die heerskappy van u koninkryk geloof en verheerlik word, van die
Vader en die Seun en die Heilige Gees, nou en altyd en tot in ewigheid. Amen.

8.     Here, ons God, wat die traagheid wat die slaap meebring van ons verdryf het,
en ons met 'n heilige wekroep byeengeroep het, om ons hande in die nag op te hef,
en U te dank vir die oordele van u geregtigheid, aanvaar ons gebede, ons smekinge,
ons belydenisse, ons nagtelike erediens. En skenk ons, o God, 'n onbeskaamde
geloof, 'n vaste hoop en ongeveinsde liefde. Seën ons kom en ons gaan, ons dade
en werke, woorde en gedagtes, en gee dat ons die dagbreek tegemoet mag gaan
terwyl ons die goedertierenheid van u onuitspreeklike goedhartigheid prys, besing en
loof. Want geloofd word U alheilige naam, en verheerlik is u koninkryk, van die Vader
en die Seun en die Heilige Gees, nou en altyd en tot in ewigheid. Amen.

9.    Laat die suiwer lig van die kennis van U as God in ons harte skyn, o
mensliewende Meester, en open die oë van ons verstand om u
Evangelieboodskap te verstaan. Plant in ons ontsag vir u saligmakende
gebooie, sodat ons, nadat ons alle vleeslike begeertes vertrap het, ons kan
wend tot 'n geestelike lewenswyse, deur alles wat U behaag te dink sowel as
te doen. Want U is ons heiliging en verligting, en tot U stuur ons die lof
omhoog, tot die Vader en die Seun en die Heilige Gees, nou en altyd en tot in
ewigheid. Amen.



                                      30
                                     31


10.     Here, ons God, wat vergifnis deur bekering aan die mensdom geskenk
het, en vir ons as voorbeeld van die erkentenis en belydenis van sondes, die
bekering tot vergifnis van die profeet Dawid voorgehou het: Ontferm U, o
Meester, volgens u groot barmhartigheid oor ons wat deur 'n menigte, groot
misstappe geval het, en wis ons ongeregtighede uit volgens die
menigvuldigheid van u medelye. Want ons het gesondig teen U, wat die
verborge en bedekte dinge van die mensehart ken, en alleen die gesag het
om sondes te vergewe. Skep in ons 'n rein hart, versterk ons deur u
bestierende Gees, maak aan ons die vreugde van u heil bekend, en verwerp
ons nie van u aangesig nie. Maar, daar U goed en mensliewend is, laat dit u
tot welbehae wees dat ons U tot ons laaste asem 'n offer van geregtigheid, en
'n offergawe op u heilige altare mag opdra. Deur die barmhartigheid,
ontferming en mensliewendheid van u eniggebore Seun, met Wie U geloof
word, saam met u alheilige, goeie en lewendmakende Gees, nou en altyd en
tot in ewigheid. Amen.

11.    O God, ons God, wat die geestelike en redelike magte deur u wil tot stand
gebring het, ons bid U en smeek U, aanvaar die lofprysing wat ons en al u skepsels
U na vermoë bring, en beloon ons met die ryke gawes van u goedheid. Want voor U
buig elke knie van dié wat in hemel, en dié wat op die aarde en dié wat onder die
aarde is, en alles wat asem het en alle skepsels besing u ondeurgrondelike
heerlikheid. Want U alleen is die ware God, ryk aan barmhartigheid. Want al die
Kragte van die Hemele prys U en tot U stuur ons die lof omhoog, tot die Vader en die
Seun en die Heilige Gees, nou en altyd en tot in ewigheid. Amen.

12.    Ons prys U, ons besing U, ons loof U en dank U, o God van ons vaders, dat U
die duisternis van die nag laat verbygaan en ons weer die daglig getoon het. Maar
ons smeek u in u goedheid: Vergewe ons sondes, en aanvaar ons smeekgebed in u
grote medelye, want tot U neem ons ons toevlug, die barmhartige en almagtige God.
Laat die ware Son van u geregtigheid in ons harte skyn. Verlig ons verstand en
bewaar al ons sintuie, sodat ons, soos in die dag, fatsoenlik mag wandel op die weg
van u gebooie, en tot die ewige lewe mag kom; want by U is die bron van die lewe,
en mag ons waardig geag word om ons te kan verheug in u ontoeganklike lig. Want
U is ons God, en tot U stuur ons die lof omhoog, tot die Vader en die Seun en die
Heilige Gees, nou en altyd en tot in ewigheid. Amen.




                                     31
