           DIE MISTERIE VAN DIE HEILIGE HUWELIK

                   DIE VERLOWINGSDIENS

Priester   Geseënd is ons God, immer, nou en altyd en tot in ewigheid.

Volk       Amen.

Diaken*    Laat ons in vrede bid tot die Heer.

Volk       Here, ontferm U. (en so na elke bede)

Diaken*    Om die vrede van bo en die redding van ons siele, laat ons
           bid tot die Heer.

           Om vrede vir die hele wêreld, die welsyn van die heilige Kerke
           van God, en die eenheid van almal, laat ons bid tot die Heer.

           Vir hierdie heilige Huis en vir hulle wat dit met geloof, eerbied en
           die vrees van God betree, laat ons bid tot die Heer.

           Vir ons vader, pous en patriarg (N.), vir ons aartsbiskop en herder
           (N.), vir die eerbiedwaardige priesterskap, die diakonaat in
           Christus, vir alle geestelikes en die hele volk, laat ons bid tot die
           Heer.

           Vir die dienaar van God (N.) en die dienares van God (N.) wat hulle
           nou aan mekaar verloof, en om hul heil, laat ons bid tot die Heer.

           Sodat 'n volmaakte en vreedsame liefde en die hulp van die Here
           op hulle mag neerdaal, laat ons bid tot die Heer.

           Sodat hulle bewaar en geseën mag word in eensgesindheid en
           onwankelbare trou, laat ons bid tot die Heer.

           Sodat hulle bewaar mag word in onberispelikheid van lewe en
           optrede, laat ons bid tot die Heer.

           Sodat die Here ons God hulle ‘n eerbare huwelik en reine
           huweliksbed mag skenk, laat ons bid tot die Heer.

           Om ons bevryding van alle verdrukking, toorn, gevaar en
           nood, laat ons bid tot die Heer.

           Help ons, red ons, ontferm U oor ons en bewaar ons, o God, deur
           u genade.
                                        2



           Terwyl ons ons Alheilige, onbevlekte, hooggeseënde en glorieryke
           Meesteres, die Theotokos en immermaagd Maria, saam met al
           die heiliges gedenk, laat ons onsself en mekaar en ons hele lewe
           toevertrou aan Christus ons God.

Volk       Aan U, o Heer.

Priester   Want U kom toe alle heerlikheid, eer en aanbidding, Vader, Seun,
           en Heilige Gees, nou en altyd en tot in ewigheid.

Volk       Amen.

Diaken*    Laat ons bid tot die Heer.

Volk       Here, ontferm U.

Priester   Ewige God, U wat die dinge wat geskei was tot eenheid gebring
           het, en ‘n onlosmaaklike band tussen hulle vasgestel het, U wat
           Isak en Rebekka geseën het en hulle erfgename van u belofte
           gemaak het, seën ook hierdie dienaars van U, en lei hulle in elke
           goeie werk.

           Want U is ‘n barmhartige en mensliewende God, en tot U stuur
           ons die lof omhoog, tot die Vader en die Seun en die Heilige Gees,
           nou en altyd en tot in ewigheid.

Volk       Amen.

Priester   Vrede vir almal.

Volk       En vir u gees.

Diaken*    Buig julle hoofde voor die Heer.

Volk       Voor U, o Heer.

Priester   Here, ons God, U wat die kerk uit die volke as ‘n reine maagd u
           bruid gemaak het, seën hierdie verlowing, maak u dienaars een,
           en bewaar hulle in vrede en eengesindheid.

           Want U kom toe alle heerlikheid, eer en aanbidding, Vader, Seun,
           en Heilige Gees, nou en altyd en tot in ewigheid.

Volk       Amen.




                                        2
                                          3


Die priester neem die ringe, seën hulle oor die Evangelieboek, raak daarmee die
voorhoof van die bruidegom aan, en daarna die voorhoof van die bruid, en maak
die teken van die Kruis oor hulle albei, terwyl hy sê:

Priester     Verloof word die dienaar van God (N.) aan die dienares van God
              (N.), in die Naam van die Vader en die Seun en die Heilige Gees.
             (3 maal)

              Verloof word die dienares van God (N.) aan die dienaar van God
             (N.), in die Naam van die Vader en die Seun en die Heilige Gees.
             (3 maal)

Hy plaas die ringe op die derde vinger van hul regterhande, en die strooijonker of
strooimeisie ruil hulle soos volg om: hy/sy verwyder die ring van die bruidegom
met sy linkerhand en die ring van die bruid met sy regterhand (d.w.s. sy/haar
hande is NIE gekruis nie). Daarna kruis hy/sy sy/haar hande en raak die vinger
van die bruidegom aan met die bruid se ring, en die vinger van die bruid met die
bruidegom se ring. Daarna kruis hy/sy sy/haar hande nog twee keer terwyl hy
dieselfde ding doen. Daarna plaas hy/sy die ringe in die priester se hande en
keer na sy/haar plek terug. Daarna gee die priester die bruid se ring vir die
bruidegom en die bruidegom se ring vir die bruid, en vra hulle om die ringe aan
mekaar se vingers te sit, en hy keer terug na sy plek terwyl hy die volgende
gebed bid:

Diaken*      Laat ons bid tot die Heer.

Volk         Here, ontferm U.

Priester     Here ons God, U wat die dienaar van die aartsvader Abraham
             vergesel het toe hy gestuur is om ‘n bruid vir sy meester Isak te
             vind, en deur middel van die gebeure by die waterput aan hom
             openbaar het dat Rebekka aan hom verloof moes word, seën U
             self die verlowing van u dienaars (N.) en (N.) en bevestig die
             woord wat hulle aan mekaar gegee het. Maak hulle standvastig in
             die heilige eenheid wat van U af kom. Want in die begin het
             U die mens as man en vrou geskep, en deur u wil pas die vrou by
             die man as hulp en met die oog op die voortbestaan van die
             menslike geslag.

             Here ons God, U wat die waarheid op u erfdeel uitgestuur het, en
             u belofte op u dienaars, ons vaders, u uitverkorenes van geslag
             tot geslag, sien neer op u dienaar (N.) en u dienares (N.), en
             versterk hulle verlowing in trou en eensgesindheid en waarheid en
             liefde.
             Want U self, Here, het ons geleer dat ‘n pand gegee moet word en
             dat dit te alle tye bevestig moet word:



                                          3
                                  4


       Deur ‘n ring is die gesag in Egipte aan Josef gegee.
       Deur ‘n ring is Daniël in die Land van Babilon vereer.
       Deur ‘n ring is die waarheid aangaande Tamar aan die lig gebring.
       Deur ‘n ring het ons Hemelse Vader medelye aan die losbandige
       seun betoon, want Hy het gesê: “Gee vir hom ‘n ring aan sy vinger
       en bring die gemeste kalf en slag dit sodat ons kan eet en vrolik
       wees.”
       Deur u regterhand, Here, het Moses kamp opgeslaan in die Rooi
       See.
       Deur u woord van waarheid is die hemele gevestig en die aarde
       gegrondves. Die regterhand van u dienaars sal geseën word deur
       u kragtige woord en deur u arm wat omhoog gehef is.
       Seën daarom ook nou, o Meester, hierdie aansit van die ringe met
       ‘n hemelse seën, en laat ‘n engel van die Here hulle vooruitgaan al
       die dae van hul lewe.

       Want dit is U wat alles seën en heilig, en tot U stuur ons die lof
       omhoog, tot die Vader en die Seun en die Heilige Gees, nou en
       altyd en tot in ewigheid.

Volk   Amen.




                                  4
                                         5


                           DIE KRONINGSDIENS

Die priester begin deur 'n aantal verse uit Psalm 127(128) te sing, waarop die
Volk elke keer antwoord: Eer aan U, ons God, eer aan U.

Priester     Welgesluksalig is elkeen wat die Here vrees, wat in sy weë
             wandel.

Volk         Eer aan U, ons God, eer aan U.

Priester     Die vrug van jou arbeid sal jy geniet, geseënd is jy, en dit sal met
             jou goed gaan.

Volk         Eer aan U, ons God, eer aan U.

Priester     Jou vrou is soos ‘n vrugbare wingerdstok op die mure van jou huis,
             en jou seuns soos olyfboomspruite rondom jou tafel.

Volk         Eer aan U, ons God, eer aan U.

Priester     Kyk, so sal die man geseën word wat die Here vrees. Mag die Here
             jou seën uit Sion, en mag jy al die goeie dinge van Jerusalem
             aanskou, al die dae van jou lewe, en mag jy jou kindskinders
             aanskou. Vrede vir Israel.

Volk         Eer aan U, ons God, eer aan U.

Die priester kyk na die Ooste, hef die Evangelieboek op, en sê:

Priester     Geseënd is die Koninkryk van die Vader en die Seun en die
             Heilige Gees, nou en altyd en tot in ewigheid.

Volk         Amen. (Tydens die Paastyd sing ons drie maal Christus het
             opgestaan.)

Diaken*      Laat ons in vrede bid tot Heer.

Volk         Here, ontferm U. (en so na elke bede)

             Om die vrede van bo en die redding van ons siele, laat ons
             bid tot die Heer.

             Om vrede vir die hele wêreld, die welsyn van die heilige Kerke
             van God, en om die eenheid van almal, laat ons bid tot die Heer.

             Vir hierdie heilige Huis en vir hulle wat dit met geloof, eerbied en



                                         5
                                        6


           die vrees van God betree, laat ons bid tot die Heer.

           Vir ons vader, pous en patriarg (N.), vir ons aartsbiskop en herder
           (N.), vir die eerbiedwaardige priesterskap, die diakonaat in
           Christus, vir alle geestelikes en die hele volk, laat ons bid tot die
           Heer.

           Vir die dienaars van God (N.) en (N.) wat nou aan mekaar in die
           gemeenskap van die huwelik verbind word, en om hul heil,
           laat ons bid tot die Heer.

           Sodat hierdie huwelik geseën mag word, soos eens die huwelik te
           Kana in Galilea, laat ons bid tot die Heer.

           Sodat hulle wysheid en die vrug van die skoot tot hul beswil mag
           ontvang, laat ons bid tot die Heer.

           Sodat hulle vreugde mag skep in die aanskoue van seuns en
           dogters, laat ons bid tot die Heer.

           Sodat hulle die genot van goeie kinders en ‘n onberispelike lewe
           geskenk mag word, laat ons bid tot die Heer.

           Sodat hulle en ons alle bedes om verlossing geskenk mag word,
           laat ons bid tot die Heer.

           Om hulle en ons bevryding van alle verdrukking, toorn, gevaar en
           nood, laat ons bid tot die Heer.

           Help ons, red ons, ontferm U oor ons en bewaar ons, o God, deur
           u genade.

           Terwyl ons ons Alheilige, onbevlekte, hooggeseënde en glorieryke
           Meesteres, die Theotokos en immermaagd Maria, saam met al die
           heiliges gedenk, laat ons onsself en mekaar en ons hele lewe
           toevertrou aan Christus ons God.

Volk       Aan U, o Heer.

Priester   Want U kom toe alle heerlikheid, eer en aanbidding, Vader, Seun,
           en Heilige Gees, nou en altyd en tot in ewigheid.

Volk       Amen.

Diaken*    Laat ons bid tot die Heer.




                                        6
                                     7


Volk       Here, ontferm U.

Priester   O reine God, formeerder van die hele Skepping, U het die rib van
           ons voorvader Adam in u mensliewendheid omvorm tot ’n vrou,
           en hulle geseën het en gesê het: “Wees vrugbaar, vermeerder,
           en heers oor die aarde” en die twee deur dié verbintenis een
           gemaak.
           Daarom sal die mens sy vader en sy moeder verlaat, en sy
           eie vrou aankleef, en die twee sal een vlees wees. En wat God
           saamgevoeg het, laat geen mens skei nie.
           U het u dienaar Abraham geseën deur die skoot van Sara te open
           en hom die vader van ‘n menigte nasies gemaak.
           U het Isak aan Rebekka geskenk en haar kind geseën.
           U het Jakob aan Ragel verbind, en uit hom die twaalf aartsvaders
           voortgebring.
           U het Josef en Asenat saamgevoeg, en aan hulle Efraim en
           Manasse as vrug van dié geboorte geskenk.
           U het Sagaria en Elisabet aanvaar, en hulle seun die Voorloper
           gemaak.
           U het uit die wortel van Isai die immermaagd in die vlees laat
           voortspruit, en uit haar het U vlees aangeneem en is U gebore tot
           verlossing van die geslag van die mens.
           In u onuitspreeklike genade en groot goedheid was U
           teenwoordig te Kana in Galilea, en het u die huwelik daar geseën,
           sodat U kon aantoon dat die wettige huwelik en die
           daaropvolgende geboorte van kinders u wil is.
           Aanvaar U self, Alheilige Meester, die gebed van u smekelinge,
           deur hier, soos daar, met u onsigbare aanwesigheid teenwoordig
           te wees.
           Seën hierdie huwelik, en skenk aan u dienaars (N.) en (N.) ‘n
           vreedsame lewe, lengte van dae, wysheid, liefde teenoor mekaar
           in die band van vrede, ‘n nageslag wat lank lewe, genade vir hulle
           kinders, en die onverganklike kroon van die heerlikheid.
           Maak hulle waardig om hulle kindskinders te sien.
           Bewaar hulle huweliksbed onaantasbaar, en gee hulle van Bo die
           dou van die hemel, en van die rykdom van die aarde.
           Vul hulle huis met koring, wyn en olie en alle goeie dinge, sodat
           hulle ook kan deel met dié wat in nood verkeer, en skenk
           terselfdertyd aan almal hier teenwoordig die bedes wat tot hul heil
           sal strek.

           Want U is ‘n God van barmhartigheid, medelye en
           mensliewendheid, en tot U stuur ons die lof omhoog,
           soos ook tot u beginlose Vader, en u alheilige, goeie en
           lewendmakende Gees, nou en altyd en tot in ewigheid.




                                     7
                                        8


Volk       Amen.

Diaken*    Laat ons bid tot die Heer.

Volk       Here, ontferm U.

Priester   Geloofd is U, Here ons God, U wat self die heilige diens van die
           mistieke, reine huwelik vier en die wetgewer van die liggaamlike
           huwelik is, U die beskermheer van onverganklikheid en die goeie
           bedienaar van wat vir die lewe nodig is. In die begin, o Meester, het
           U die mens geskep, en hom as heerser gestel oor die skepping, en
           gesê: “Dit is nie goed dat die mens alleen is op aarde nie. Laat ons
           vir hom ‘n hulp maak wat by hom pas.” En nadat U een van sy
           ribbe geneem het, het U ‘n vrou gevorm, en toe Adam haar sien,
           het hy gesê: “Dit is nou eindelik been van my gebeente en vlees
           van my vlees. Sy sal mannin genoem word, want sy is uit haar man
           geneem.” Daarom sal die man sy vader en sy moeder verlaat en
           sy vrou aankleef, en die twee sal een vlees wees. En hulle wat God
           saamgevoeg het, laat geen mens skei nie. Meester, Here ons God,
           laat dan nou u hemelse genade neerdaal op u dienaars (N.) en
           (N.), en gee dat hierdie diensmaagd in alles onderdanig aan haar
           man sal wees, en dat hierdie dienaar van U die hoof van die vrou
           sal wees, sodat hulle volgens u wil mag lewe.

           Seën hulle, Here ons God, soos U Abraham en Sara geseën het.
           Seën hulle, Here ons God, soos U Isak en Rebekka geseën het.
           Seën hulle, Here ons God, soos U Jakob en al die Aartsvaders
           geseën het.
           Seën hulle, Here ons God, soos U Josef en Asenat geseën het.
           Seën hulle, Here ons God, soos U Moses en Sippóra, geseën het.
           Seën hulle, Here ons God, soos U Joachim en Anna geseën het.
           Seën hulle, Here ons God, soos U Sagaria en Elisabet geseën het.

           Behoed hulle, Here ons God, soos U Noag in die Ark behoed het.
           Behoed hulle, Here ons God, soos U Jona in die buik van die
           seemonster behoed het.
           Behoed hulle, Here ons God, soos U die drie heilige Jongelinge
           teen die vuur behoed het, deur dou vanuit die hemel op hulle te laat
           neerdaal.

           En laat daardie vreugde oor hulle kom wat die salige Helena geken
           het by die vind van die kosbare Kruis.

           Dink aan hulle, Here ons God, soos wat U aan Henog, Sem
           en Elia gedink het,
           Dink aan hulle, Here ons God, soos wat U aan u heilige Veertig



                                        8
                                        9


             Martelare gedink het, op wie U krone vanuit die hemel laat
             neerdaal het.
             Dink ook, Here ons God, aan hul ouers wat hulle opgevoed het,
             want die gebede van ouers bevestig die grondslae van huise.
             Dink ook, Here, aan u dienaars wat die bruidspaar bystaan, wat
             byeengekom het om in hierdie vreugde te deel.
             Dink, Here, ons God, aan u dienaar (N.) en u dienares (N.), en
             seën hulle, gee aan hulle die vrug van die skoot, skone kinders,
             en eendrag na siel en liggaam. Verhoog hulle soos die seders van
             die Libanon, soos ‘n wynstok met skone takke. Skenk aan hulle 'n
             oorvloed van koring, sodat, terwyl hulle self genoeg het, hulle
             oorvloedig mag wees in alle goeie werke wat U welbehaaglik is,
             en hulle hul kindskinders mag sien, soos olyfboomspruite rondom
             hul tafel. En nadat hulle welgevallig voor U gelewe het, laat hulle
             soos sterre in die hemel skyn, in U ons Here, aan Wie toekom alle
             heerlikheid, eer en aanbidding, nou en altyd en tot in ewigheid.

Volk         Amen.

Diaken*      Laat ons bid tot Heer.

Volk         Here, ontferm U.

Priester     Heilige God, wat die mens uit stof geskep het, en uit sy sy die vrou
             gevorm het, en as ‘n gepaste hulp met hom verbind het, want so
             het dit u majesteit behaag, dat die mens nie alleen op die aarde
             moes wees nie. Strek dan nou self, Meester, u hand uit u heilige
             woonplek, en verbind u dienaar (N.) met u dienares (N.), (en die
             priester laat hulle mekaar se regterhand neem) want deur U pas
             die vrou by die man. Kroon hulle tot een vlees. Skenk aan hulle
             die vrug van die skoot, en die genot van goeie kinders.

             Want aan U behoort die heerskappy, en aan U behoort die
             Koninkryk en die krag en die heerlikheid, aan die Vader en die
             Seun en die Heilige Gees, nou en altyd en tot in ewigheid.

Nadat die priester die bruidegom en die bruid aan mekaar verbind het deur hulle
te vra om mekaar se regterhand te neem, neem hy die krone (kranse) op, seën
hulle op die Heilige Evangelieboek, en kroon dan die bruidegom deur die teken
van die Kruis met die krone (kranse) oor beide te maak en te sê:


Priester     Gekroon word die dienaar van God (N.) vir die dienares van God
             (N.), in die Naam van die Vader, en van die Seun, en van die
             Heilige Gees. Amen. (drie maal)




                                        9
                                       10


Hierna kroon hy die bruid deur die teken van die Kruis met die krone (kranse) oor
beide te maak en te sê:

Priester     Gekroon word die dienares van God (N.) vir die dienaar van God
             (N.), in die Naam van die Vader, en van die Seun, en van die
             Heilige Gees. Amen. (drie maal)

Daarna plaas die priester die krone op hulle hoofde terwyl hy om die beurt met
die Volk die volgende sing:

Priester     Here, ons God, kroon hul met luister en eer.

Volk         Here, ons God, kroon hul met luister en eer.

Priester     Here, ons God, kroon hul met luister en eer.

En die strooijonker of strooimeisie ruil die krone om soos volg: hy/sy beweeg
agter die bruidegom en bruid in en verwyder die kroon van die bruidegom met sy
regterhand en die kroon van die bruid met sy linkerhand (d.w.s. sy/haar hande is
NIE gekruis nie). Daarna kruis hy/sy sy/haar hande drie keer en ruil so die krone
om. Aan die einde is sy/haar hande gekruis en die kroon van die bruidegom
eindig op die hoof van die bruid en andersom. Daarna verlaat hy/sy hulle en keer
terug na sy/haar plek.

             DIE SKRIFLESINGS

Leser        Op hul hoofde het U krone van edelstene geplaas.

Priester     Laat ons aandag gee.

Leser        Hulle het die lewe van U gevra, en U het aan hulle lengte van
             dae gegee.

Diaken*      Wysheid.

Leser        Die lesing uit die brief van Paulus aan die Efesiërs.

Diaken*      Laat ons aandag gee.

Leser

Broeders, dank God die Vader altyd vir alles in die Naam van onse Here
Jesus Christus, en wees aan mekaar onderdanig in die vrees van God.
Vroue, wees aan julle eie mans onderdanig, soos aan die Here. Want die
man is die hoof van die vrou, soos Christus ook Hoof is van die Kerk; en Hy




                                       10
                                         11


is die Verlosser van die liggaam. Maar soos die Kerk aan Christus onderdanig is,
so moet die vroue dit ook in alles aan hul eie mans wees. Manne, julle moet jul
eie vroue liefhê, soos Christus ook die Kerk liefgehad het en Homself daarvoor
oorgegee het om dit te heilig, nadat Hy dit gereinig het met die waterbad deur die
woord, sodat Hy die Kerk voor Hom kon stel, verheerlik, sonder vlek of rimpel of
iets dergeliks; maar dat dit heilig en sonder gebrek sou wees. So behoort die
mans hulle eie vroue lief te hê soos hul eie liggame. Wie sy eie vrou liefhet, het
homself lief; want niemand het ooit sy eie vlees gehaat nie, maar hy voed en
koester dit, net soos die Here die Kerk. Want ons is lede van sy liggaam, van sy
vlees en van sy gebeente. Daarom moet die man sy vader en moeder verlaat en
sy vrou aankleef en hulle twee sal een vlees wees. Hierdie geheimenis is groot,
maar ek sê dit met die oog op Christus en die Kerk. In alle geval moet elkeen van
julle ook afsonderlik sy eie vrou liefhê net soos homself, en die vrou moet die
man eerbiedig.

Priester      Vrede vir jou, leser.

Volk          Halleluja, Halleluja, Halleluja.

              Vers: U, Here, sal oor ons die wag hou, en U sal ons bewaar
                    van hierdie geslag, ook tot in ewigheid.

Diaken*       Wysheid. Laat ons opstaan. Laat ons luister na die Heilige
              Evangelie.

Priester      Vrede vir almal.

Volk          En vir u gees.

Priester      Die lesing uit die Heilige Evangelie volgens Johannes. [2:1-11]

Volk          Eer aan U, o Heer, eer aan U.

Diaken*       Laat ons aandag gee.

In daardie tyd was daar ‘n bruilof te Kana in Galilea, en die moeder van
Jesus was daar. En Jesus en sy dissipels was ook na die bruilof genooi.
En toe daar wyn kortkom, sê die moeder van Jesus vir Hom. “Hulle het
geen wyn nie.” Jesus sê vir haar: “Vrou, wat het ek met u te doen? My uur het
nog nie gekom nie.” Sy moeder sê vir die dienaars: “Net wat Hy vir julle sê,
moet julle doen.” En daar het volgens die reinigingsgebruike van die Jode ses
klipkanne gestaan, wat elkeen twee of drie ankers hou. Jesus sê vir hulle:
“Maak die kanne vol water.” En hulle het hulle tot bo toe volgemaak. En Hy sê
aan hulle: “Skep nou uit en bring dit vir die hoofdienaar.” En hulle het dit gebring.
En toe die hoofdienaar die water proe wat wyn geword het – en hy het nie
geweet waarvandaan dit was nie, maar die dienaars wat die water geskep het,



                                         11
                                          12


het geweet – roep die hoofdienaar die bruidegom en sê vir hom: “Elke mens sit
eers die goeie wyn op en, wanneer hulle goed gedrink het, dan die slegste; maar
u het die goeie wyn tot nou toe bewaar.” Hierdie eerste een van sy tekens het
Jesus te Kana in Galilea gedoen; en Hy het sy heerlikheid openbaar, en sy
dissipels het in Hom geglo.

Volk         Eer aan U, o Heer, eer aan U.

Diaken*      Laat ons sê, met ons hele siel en ons hele verstand, laat ons sê.

Volk         Here, ontferm U.

Diaken*      O Almagtige Here, die God van ons vaders, ons bid U, hoor en
             wees ons barmhartig.

Volk         Here, ontferm U.

Diaken*      Wees ons barmhartig, o God, volgens u groot barmhartigheid, ons
             smeek U, hoor ons en wees barmhartig.

Volk         Here, ontferm U. (drie maal)

Diaken*      Ook bid ons om barmhartigheid, lewe, vrede, gesondheid en heil
             vir u dienaars (N.) en (N.), die pasgetroudes, tesame met diegene
             wat hulle bystaan, ouers, familie en gevolg, ons bid U, hoor ons en
             wees barmhartig.

Volk         Here, ontferm U. (drie maal)

Priester     Want U is ‘n barmhartige en mensliewende God, en tot U stuur ons
             die lof omhoog, tot die Vader, en die Seun, en die Heilige Gees,
             nou en altyd en tot in ewigheid.

Volk         Amen.

Diaken*      Laat ons bid tot die Heer.

Volk         Here, ontferm U.

Priester     Here, ons God, wat in u heilsplan dit goed geag het om deur u
             aanwesigheid te Kana in Galilea die huwelik eerbaar te verklaar,
             bewaar in vrede en eensgesindheid u dienaars (N.) en (N.) wat dit
             U behaag het om saam te bind. Maak hulle huwelik eerbaar. Hou
             hulle huweliksbed rein. Laat dit U behaag dat hulle samesyn
             sonder smet mag voortduur, en maak hulle waardig om ‘n rype




                                          12
                                     13


           ouderdom te bereik, terwyl hulle u gebooie met ‘n rein hart
           onderhou.

           Want U is ons God, die God van barmhartigheid en verlossing, en
           tot U stuur ons die lof omhoog, soos ook tot u beginlose Vader, en
           u alheilige, goeie en lewendmakende Gees, nou en altyd en tot in
           ewigheid.

Volk       Amen.

Diaken*    Help ons, red ons, ontferm U oor ons en bewaar ons, o God, deur
           u genade.

Volk       Here, ontferm U.

           Dat die hele dag volmaak, heilig, vreedsaam en sonder sonde mag
           wees, vra ons die Heer.

Volk       Skenk dit, o Heer. En so na elk van die volgende bedes.

Diaken*    Om ‘n engel van vrede, ‘n getroue gids en behoeder van ons siele
           en liggame, vra ons die Heer.

           Om vergifnis en kwytskelding van ons sondes en oortredinge, vra
           ons die Heer.

           Om wat goed en voordelig is vir ons siele, en om vrede vir die
           wêreld, vra ons die Heer.

           Dat ons die oorblywende tyd van ons lewe in vrede en
           boetvaardigheid mag voleindig, vra ons die Heer.

           Om ‘n Christelike einde aan ons lewens, vreedsaam en sonder
           lyding of rede tot skaamte, en om ‘n goeie verweer voor die
           ontsagwekkende regterstoel van Christus, laat ons vra.

           Noudat ons gevra het vir die eenheid van die geloof en die
           gemeenskap van die Heilige Gees, laat ons onsself en mekaar
           en ons hele lewe toevertrou aan Christus ons God.

Volk       Aan U, o Heer.

Priester   En ag ons waardig, o Meester, om U, die hemelse God, met
           vrymoedigheid en sonder vrees vir veroordeling, te durf aanroep as
           Vader, en te sê:




                                     13
                                          14


Volk         Onse Vader wat in die hemele is,
             laat u Naam geheilig word;
             laat u Koninkryk kom;
            laat u wil geskied, soos in die hemel, net so ook op die aarde.
             Gee ons vandag ons daaglikse brood,
             en vergeef ons ons skulde, soos ons ook ons skuldenaars
             vergewe.
             En lei ons nie in versoeking nie, maar verlos ons van die bose.

Priester     Want aan U behoort die Koninkryk en die krag en die heerlikheid,
             aan die Vader en die Seun en die Heilige Gees, nou en altyd en
             tot in ewigheid.

Volk         Amen.

Priester     Vrede vir almal.

Volk         En vir u gees.

Diaken*      Laat ons ons hoofde buig voor die Heer.

Volk         Voor U, o Heer.

             Die seën en aanbieding van die gemeenskaplike beker.

Diaken*      Laat ons bid tot die Heer.

Volk         Here, ontferm U.

Priester     O God wat alles deur u mag geskep het, en die wêreld gevestig
             het, en die kroon van alles wat deur U gemaak is versier het,
             seën met ‘n geestelike seën hierdie gemeenskaplike beker,
             wat U aanbied aan hulle wat in die gemeenskap van die huwelik
             verbind is.

             Want geprys is u Naam, en verheerlik is u Koninkryk, van die
             Vader en die Seun en die Heilige Gees, nou en altyd en tot in
             ewigheid.

Volk         Amen.

Terwyl die priester die beker aanbied, eers aan die bruidegom en dan aan die
bruid, waaruit elkeen drie slukkies neem, sing hy of die Volk in Toon 1:

             Ek sal die beker van verlossing opneem, en die naam van die Here
             aanroep.



                                          14
                                           15



Daarna lei die priester die bruidegom en die bruid drie maal om die tafel, terwyl
hy hulle regterhande met sy linkerhand vashou, en die Evangelieboek met sy
regterhand. Die strooijonker/strooimeisie stap agter hulle terwyl hy/sy die lint wat
die twee krone verbind in die middel met sy/haar hand vashou. Die priester en
Volk sing om die beurt die volgende drie troparia, een vir elke sirkelgang om die
tafel:

Priester      Verheug jou, Jesaja,
              want die maagd het ontvang in haar skoot,
              en ‘n Seun Emmanuel gebaar,
              God sowel as mens.
              Opgang van die Lig is sy naam.
              Hom verheerlik ons, en die Maagd noem ons geseënd.

Volk          O heilige martelare,
              wat die goeie stryd gestry het en gekroon is,
              bid tot die Here,
              dat Hy Hom oor ons siele sal ontferm.

Priester      Eer aan U, o Christus God,
              die roem van die Apostels,
              en die vreugde van die Martelare,
              wat die eenwesenlike Drie-eenheid verkondig het.

Nadat hulle na hul oorspronklike posisies teruggekeer het, bid die priester die
volgende gebede, eers oor die bruidegom en daarna oor die bruid. Hy lig om die
beurt elkeen se kroon terwyl hy bid:

Priester      Wees hooggeprys, o Bruidegom, soos Abraham, en wees
              geseënd, soos Isak, en vermeerder soos Jakob, deur in vrede te
              wandel en in geregtigheid God se gebooie te vervul.

              En jy, o Bruid, wees hooggeprys soos Sara, en verheug jou soos
              Rebekka, en vermeerder soos Ragel, en verheug jou in jou eie
              man, terwyl jy die vereistes van die wet onderhou, want daarin het
              God 'n welbehae.

              Die opneem van die krone

Diaken*       Laat ons bid tot die Heer.

Volk          Here, ontferm U.

Priester      O God, ons God, wat deur u aanwesigheid te Kana in Galilea,
              die huwelik aldaar geseën het, seën ook u dienaars hier wat



                                           15
                                     16


           deur u voorsienigheid in die gemeenskap van die huwelik
           saamgevoeg is. Seën hulle ingang en hulle uitgang. Vul hulle
           lewe met die goeie. Neem hulle krone op (die priester verwyder
           die krone van die egpaar en plaas dit op die tafel) in u Koninkryk,
           en bewaar hulle onbevlek, onberispelik en onaantasbaar tot in
           ewigheid.

Volk       Amen.

Priester   Vrede vir almal.

Volk       En vir u gees.

Priester   Buig julle hoofde voor die Heer.

Volk       Voor U, o Heer.

Priester   Mag die Vader en die Seun en die Heilige Gees, die alheilige en
           eenwesenlike Drie-eenheid wat die bron van die lewe is, die een
           Godheid en Koninkryk, julle seën en aan julle ‘n lang lewe skenk,
           goeie kinders, groei in lewe en geloof, en julle vervul met al die
           goeie dinge van die aarde, en julle waardig maak om die goeie
           dinge wat beloof is te geniet, deur die gebede van die heilige
           Theotokos en al die Heiliges.

Volk       Amen.

           Die Wegsending

Priester   Eer aan U, o God, ons hoop, eer aan U.


Volk       Eer aan die Vader en aan die Seun en aan die Heilige Gees,
           nou en altyd en tot in ewigheid. Amen.
           Here, ontferm U. Here, ontferm U. Here, ontferm U.
           Vader, seën.

Priester   Mag Hy wat deur sy verblyf in Kana die huwelik eerbaar verklaar
           het, Christus ons ware God, deur die gebede van sy al-onbevlekte
           Moeder, van die heilige, roemryke en alomgeëerde Apostels,
           van die heilige, Godgekroonde heersers en Apostelgelykes,
           Konstantyn en Helena, van die heilige grootmartelaar Prokopius,
           en al die Heiliges, Hom oor ons ontferm en ons red, want Hy is ‘n
           goeie en mensliewende en barmhartige God.

           Deur die gebede van ons heilige vaders, Here Jesus Christus ons



                                     16
                               17


       God, ontferm U oor ons en red ons.

Volk   Amen.




                               17
      18


  DIE MISTERIE
    VAN DIE
HEILIGE HUWELIK




      18
