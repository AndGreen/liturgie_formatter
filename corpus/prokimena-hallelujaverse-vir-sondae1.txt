                                       1


Prokimena en Hallelujaverse vir Sondae

Toon 1

Prokimenon – Toon 1 (Psalm 32)

Laat u barmhartigheid oor ons wees, Here, soos ons ons vertroue gestel het
in U.

O regverdiges, jubel in die Here! 'n Loflied betaam die opregtes.

Halleluja – Toon 1 (Psalm 17)

Dit is God wat my die wraak gee en volke aan my onderwerp het.

Hy maak die verlossinge van sy koning groot en bewys goedertierenheid aan
sy Gesalfde, aan Dawid en sy nageslag tot in ewigheid.

Toon 2

Prokimenon – Toon 2 (Psalm 117)

Die Here is my sterkte en my loflied, en Hy het my tot heil geword.

Die Here het my hard gekasty, maar my aan die dood nie oorgegee nie.

Halleluja – Toon 2 (Psalm 19)

Mag die Here u verhoor in die dag van benoudheid! Mag die Naam van die
God van Jakob u beskerm!

Here, verlos die koning en verhoor ons op watter dag
ons U ookal mag aanroep.

Toon 3

Prokimenon – Toon 3 (Psalm 46)

Psalmsing tot eer van ons God, psalmsing! Psalmsing tot eer van ons Koning,
psalmsing!

Alle volke, klap met die hande; juig tot eer van God met 'n stem van gejubel!

Halleluja – Toon 3 (Psalm 30)

In U het ek my vertroue gestel, Here; laat my nie vir altyd beskaamd staan
nie.

Wees vir my 'n beskermende God, 'n vesting om my te red!
                                        2



Toon 4

Prokimenon - Toon 4 (Psalm 103)

Hoe groot is u werke , o Here; U het hulle almal met wysheid gemaak.

Loof die Here, o my siel! Here, my God, U is baie groot.


Halleluja – Toon 4 (Psalm 44)

Buig u boog en wees voorspoedig en regeer as koning, ter wille van
waarheid en sagmoedigheid en geregtigheid.

U het geregtigheid liefgehad en ongeregtigheid gehaat.

Toon 5

Prokimenon – Toon 5 (Psalm 11)

Mag u, o Here, oor ons wag hou en ons bewaar van hierdie geslag, ja, tot in
ewigheid.

Red my, o Here, want daar is geen vrome meer nie.

Halleluja – Toon 5 (Psalm 88)


U barmhartighede sal ek vir ewig besing, o Here. U waarheid sal ek van
geslag tot geslag met my mond verkondig.

Want U het gesê: Barmhartigheid sal tot in ewigheid gebou word.

Toon 6

Prokimenon – Toon 6 (Psalm 27)

O Here, red u volk en seën u erfdeel.

Ek het U aangeroep, Here my God. O my God, gaan nie stilswygend by my
verby nie.

Halleluja – Toon 6 (Psalm 90)

Hy wat in die hulp van die Here woon, sal onder die beskutting van die
hemelse God vernag.

Hy sal vir die Here sê: U is my helper en my toevlug, my God; op Hom sal ek
my hoop stel.
                                        3




Toon 7

Prokimenon – Toon 7 (Psalm 28)

Die Here sal sy volk sterkte gee, die Here sal sy volk seën met vrede.

Bring vir die Here, julle kinders van God, bring vir die Here heerlikheid en eer.

Halleluja – Toon 7 (Psalm 91)

Dit is goed om die Here met dankbaarheid te bely en tot eer van u Naam te
psalmsing, o Allerhoogste.

Om in die môre u barmhartigheid te verkondig en u waarheid in die nagte.

Toon 8

Prokimenon – Toon 8 (Psalm 75)

Doen geloftes aan die Here ons God en doen dit gestand.

God is bekend in Juda, sy Naam is groot in Israel.


Halleluja – Toon 8 (Psalm 94)

Kom laat ons jubel in die Here, laat ons juig voor God ons heil!

Laat ons sy aangesig tegemoetgaan met lof en Hom met lofgesange toejuig!
