                                         1


            Oktoig Toon 1 vir Weeksdae – Sondagaand Vespers

By "Heer ek het U aangeroep":

Stigiere vir die Heer

U het deur goedheid alles tot syn gebring, o Heer,
deur u Woord en Gees;
toe het U my ‘n redelike wese gemaak
sodat ek u heilige naam mag verheerlik, o Almagtige;
maar in plaas daarvan onteer ek dit altyd met my skandelike dade:
maar spaar my, so smeek ek U.

Leer van God se edelmoedigheid en die onverganklike vaderland, my
armsalige siel,
en haas jou altyd om dit deur goeie werke te bekom.
Mag jy aan niks wat vergaan vasgeheg word nie,
jou aandeel is in die hoë,
terwyl die liggaam aarde is en ontbind;
mag wat erger is nie wat beter is verslaan nie.

Kom, my ellendige siel,
nader met vurige trane Hom wat bo alles goed is;
bely voor die oordeel alles wat jy gedoen het;
maak die Skepper genadig teenoor jou, armsalige
en vra om vergifnis voor die Here die deur vir jou sluit.

Stigiere vir die Liggaamlose Magte

Liggaamlose Engele,
wat staan voor die troon van God
en skitter met die strale wat daarvan uitstraal,
wat ewig straal met die lig wat uitgestort word,
en die tweede ligte genoem word,
bid tot Christus dat vrede aan ons siele gegee mag word
en sy groot barmhartigheid.

Onsterflike Engele van God, algeseëndes,
wat van die eerste lewe waarlik lewe ontvang het wat onvernietigbaar is,
julle het as geëerde aanskouers van die ewige heerlikheid,
vervul geraak het met die lig van die ewige wysheid
en is geopenbaar as fakkels in aaneengeslote geledere.

Aartsengele, Engele, Vorstedomme, Trone, Heerskappye,
sesvlerkige Serafim en veelogige Gerubim,
die goddelike instrumente van wysheid,
Kragte en allergoddelike Heersers,
bid tot Christus dat ons siele vrede geskenk mag word,
en sy groot barmhartigheid.



                                         1
                                       2


Eer aan die Vader en aan die Seun en aan die Heilige Gees, nou en altyd en tot
in ewigheid. Amen.

Theotokion

Maria, die onbevlekte strydwa van reinheid wat bo alle denke is,
rig my wat deur baie sondes vasgehou en ingesluit word
deur u alkragtige beskerming op die breë vlakte van bekering,
want as die Moeder van Hom wat in alles sterk is, kan u dit doen.

Apostiga van Ootmoed

Daar die see van my oortredinge groot is, o Heiland,
en ek aaklig in my foute vedrink,
reik my die hand soos met Petrus
en red my, o God,
en ontferm U oor my.

Vers 1       Ek het my oë opgeslaan tot U wat in die hemel woon. Kyk, soos
             die oë van die knegte is op die hande van hul meesters, soos
             die oë van ‘n diensmaagd is op die hande van haar meesteres,
             so is ons oë op die Here ons God, totdat Hy Hom oor ons
             ontferm.

Daar ek veroordeel is deur my bose bedoelinge en dade, o Heiland,
gee dat ek sal dink aan bekering, o God,
sodat ek mag uitroep:
Red my, o goeie Weldoener,
en ontferm u oor my.

Vers 2       Ontferm U oor ons, Here, ontferm U oor ons, want ons is meer
             as versadig van veragting, meer as versadig is ons siel; laat
             daar smaad wees vir hulle wat gedy en veragting vir die
             trotsaards

Deur die voorbidding, Here, van al die Heiliges en die Theotokos,
skenk ons u vrede en ontferm U oor ons,
daar U alleen vol medelye is.

Eer aan die Vader en aan die Seun en aan die Heilige Gees, nou en altyd en tot
in ewigheid. Amen.

Theotokion

Vreugde van die hemelse skaar,
sterke beskermster van mense op aarde,
vlekkelose Maagd,
red ons wat ons toevlug neem tot u,
want ná God
het ons ons hoop gestel op u.

                                       2
                                        3


                Oktoig Toon 1 - Maandagaand Vesperdiens

By "Heer, ek het U aangeroep”:

Stigiere vir die Heer

Heeltemal verdrink in ‘n see van sondes
en vasgehou in ‘n afgrond van oortredinge
roep ek tot u, allegoeie Meester:
“Bevry my van die moeilikhede en beproewinge van die lewe van allerlei aard
en van die onuitblusbare vuur.”

Diep in wanhoop versonke en vol vyandige gedagtes
het ek ellendige al my hoop op U gestel, o Woord van God:
bevry my van die aanslag van onsigbare en sigbare vyande.

U, o Skepper, wat die sonde van die wêreld wegneem,
het U deur u mensliewendheid en omdat U goedhartig is
in u onuitspreeklike armoede oor elke skepsel ontferm, o Woord van God,
Neem ook my las weg en verlig my allersware juk.

Stigiere vir die Voorloper

Wonderbare Profeet, Doper en Voorloper van Christus,
laat my hart wat opgedroog het deur verkeerde dinge
deur jou gebede vloei met immervloeiende riviere van trane, smeek ek jou,
sodat ek wat soveel pyn verduur,
gered mag word en Hom groot maak wat jou groot gemaak het.

Geseënde Profeet, ek stel al my hoop op jou
en my lewensverwagting is in jou.
Jy het Christus Jesus gedoop,
die afgrond wat die oortredinge van die wêreld wegneem;
smeek Hom, o Johannes, so smeek ek jou,
om my hart te reinig en my te red.

Herout van die genade van Christus,
goddelike Voorloper, wat bekering vooraf aan al die volke verkondig het,
lei my armsalige en koorsige siel om bekering aan te gryp
en altyd te doen wat die Here wil hê,
sodat ek jou met geloof en liefde mag verheerlik.

Eer aan die Vader en aan die Seun en aan die Heilige Gees, nou en altyd en tot
in ewigheid. Amen.

Theotokion

O reine Maagd,
u alleen is verklaar as die woning van die Lig
wat uit die Vader gestraal het;


                                        3
                                      4


daarom roep ek tot u:
Maak my siel, wat deur die hartstogte donker geword het,
deur die lig van die deugde helder,
en laat dit op die oordeelsdag
woon in die tente van lig, o Onbevlekte.

Apostiga van Ootmoed

Daar die see van my oortredinge groot is, o Heiland,
en ek aaklig in my foute vedrink,
reik my die hand soos met Petrus
en red my, o God,
en ontferm U oor my.

Vers 1       Ek het my oë opgeslaan tot U wat in die hemel woon. Kyk, soos
             die oë van die knegte is op die hande van hul meesters, soos
             die oë van ‘n diensmaagd is op die hande van haar meesteres,
             so is ons oë op die Here ons God, totdat Hy Hom oor ons
             ontferm.

Daar ek veroordeel is deur my bose bedoelinge en dade, o Heiland,
gee dat ek sal dink aan bekering, o God,
sodat ek mag uitroep:
Red my, o goeie Weldoener,
en ontferm u oor my.

Vers 2       Ontferm U oor ons, Here, ontferm U oor ons, want ons is meer
             as versadig van veragting, meer as versadig is ons siel; laat
             daar smaad wees vir hulle wat gedy en veragting vir die
             trotsaards

Vir die Martelare

Julle belydenis in die stadion, o Heiliges,
het die krag van die demone heeltemal verslaan
en die mensdom van dwaling bevry.
En dus het julle, terwyl julle koppe afgekap is, geroep:
“Mag die offer van ons lewens vir U aanvaarbaar wees, o Heer,
want in ons verlange na U het ons hierdie tydelike lewe verag, o
Mensliewende.

Eer aan die Vader en aan die Seun en aan die Heilige Gees, nou en altyd en tot
in ewigheid. Amen.

Theotokion

Waar u die smeking van sondaars aanvaar
en nie die kreune van die geteisterdes verag nie,
bid tot Hom wat uit u reine skoot gekom het, Alheilige Maagd,
dat ons gered mag word.

                                      4
                                     5


                 Oktoig Toon 1 – Dinsdagaand Vesperdiens

By "Heer, ek het U aangeroep":

Stigiere vir die Kruis

U het u onbevlekte hande op ‘n Boom uitgestrek, o Christus,
en u vingers bebloed
want U, o Mensliewende, wou die werk van u Goddelike hande verlos:
Adam wat deur sy oortreding
deur die koninkryk van die dood vasgehou is
en wat U deur u almagtige krag opgewek het.

Deur as mens aan die Kruis vasgeslaan te word, Christus ons God,
het U die menslike natuur goddelik gemaak;
deur die onheilstigtende slang te dood
het U ons bevry van die vloek wat van die boom gekom het,
daar U medelydend is en Self ‘n vloek geword,
en die wêreld seën en u groot barmhartigheid geskenk het.

Terwyl alle eer U toekom in daardie ander wêreld, medelydende Meester,
het U ‘n welbehae daarin gehad om onteer te word
deur ‘n skandelike dood te ondergaan
op die Boom waardeur die mensdom onsterflikheid gepluk
en sy vorige lewe herwin het
toe U in die vlees gesterf het, o Almagtige.

Ander stigiere, vir die Theotokos

Red my van skerp pyne in die voet,
verlamming van knieë,
gebreekte ledemate en gewrigte,
swakheid van hande en voete.
en van die skade wat kom van allerhande soorte bloedings, o Alreine,
deur my onbesoedeld van dit alles te bewaar
deur die liefde van my God en Formeerder,

Ek het my, ellendeling wat ek is, voor afskuwelike hartstogte neergebuig,
en ek het heeltemal losbandige en skandelike dade gepleeg
met die lae beelde en fantasieë daarvan
wat my steeds nou nog verwar, bederf en na die sinlike genot daarvan wend
in die gewaarwordinge van my hart.
Maar, o Reine, red u my.

My lewe het vol versoekings geraak, o Alreine,
deur die baie booshede waarmee ek oortree het.
Maar bevry my van albei
en gee my ‘n lewe wat nie aanstoot gee nie
en ‘n sober rede,
sodat ek u met geloof salig mag noem en u heilige naam verheerlik.


                                     5
                                       6



Eer aan die Vader en aan die Seun en aan die Heilige Gees, nou en altyd en tot
in ewigheid. Amen.

Kruistheotokion

Toe die Maagd u onregverdige doding sien, o Christus,
het sy in bitter smart tot U uitgeroep:
“My liefste Kind, hoe ly U so onregverdiglik?
Hoe hang U aan die Boom,
U wat die hele aarde bo die waters opgehang het?
Laat my, u Moeder en u diensmaagd nie alleen agter nie, o Weldoener ryk
aan barmhartigheid, bid ek U.”

Apostiga vir die Kruis

‘n Kruis is geplant op die Plek van die Skedel
en het vir ons met onsterflikheid geblom
deur ‘n onuitputlike bron,
die Heiland se sy.

Vers 1        Ek het my oë opgeslaan tot U wat in die hemel woon. Kyk, soos
              die oë van die knegte is op die hande van hul meesters, soos
              die oë van ‘n diensmaagd is op die hande van haar meesteres,
              so is ons oë op die Here ons God, totdat Hy Hom oor ons
              ontferm.

Die Heiland se kosbare Kruis
is vir ons ‘n ondeurdringbare skans;
want deur daarop te vertrou,
word ons almal gered.

Vers 2        Ontferm U oor ons, Here, ontferm U oor ons, want ons is meer
              as versadig van veragting, meer as versadig is ons siel; laat
              daar smaad wees vir hulle wat gedy en veragting vir die
              trotsaards

Vir die Martelare

O, die voortreflikheid van julle dade, Heiliges!
Want julle het julle bloed gegee en die hemele beërwe;
julle is ‘n tydlank getoets en verheug julle vir ewig.
Waarlik voortreflik is julle ruil,
want julle het wat verganklik is, versaak
en wat onverganklik is, ontvang,
en terwyl julle saam met die Engele dans,
besing julle sonder ophou die eenwesenlike Drie-eenheid.

Eer aan die Vader en aan die Seun en aan die Heilige Gees, nou en altyd en tot
in ewigheid. Amen.

                                       6
                                    7



Kruistheotokion

“‘n Swaard het my hart deurboor, o my Seun”, het die Maagd gesê
toe sy Christus aan die boom sien hang,
“en dit skeur my, soos Simeon destyds aan my voorspel het.
Maar staan op, o Onsterflike,
en verheerlik u Moeder en diensmaagd saam met U, bid ek U.”




                                    7
                                           8


OktoigToon 1 – Woensdagaand Vesperdiens

By "Heer, ek het U aangeroep":

Stigiere vir die Apostels

Glorieryke Apostels van Christus,
dissipels deur God geroep,
leraars van die hele wêreld,
toe julle die Here, die Middelaar tussen God en die mens gevind het,
is julle op goddelike wyse aan Hom geheg
en het julle Hom duidelik in die wêreld
as volmaakte God en (volmaakte) mens verkondig.

Alwyse Apostels, bid dat ek die dwaasheid van my siel sal afskud,
daar julle ingewydenes en openbaarders van wysheid verklaar is.
Deur die lig van die Trooster aan te steek
en die verrotting van my denke uit te brand,
maak my waardig om julle salig te noem.

Apostels wat God aanskou het,
die hele ronde aarde met die goddelike leer verlig
en die duister van die afgode gedoof het,
verlig my siel wat deur hartstogte verdonker is;
en bid nou dat ons siele vrede gegee mag word
en groot barmhartigheid.

Ander stigiere, vir die Heilige Nikolaas

Terwyl jy om die blomme van die Kerk vlieg,
soos ‘n neskuiken van die Engele daar bo, drie-maal salige Nikolaas,
roep jy voortdurend namens ons almal
in die beklemming van gevare en versoekings uit tot God
en bevry jy ons deur jou gebede.

By die aanskoue van die skoonhede van onsienlike dinge,
het jy daardie vreeswekkende heerlikheid van heilige dinge verstaan, o heilige.
Daarom openbaar jy vir ons die hemelse uitinge
van daardie immerlewende oorpeinsinge, allerheilige.

Deur praktiese deugde
het jy die prag van jou heilige gewaad
 nog meer luisterryk gemaak, Goddraende Vader.
Daarom is jy vir ons die bedienaar van daardie beroemde oorpeinsinge,
terwyl jy ons red uit gevare.

Eer aan die Vader en aan die Seun en aan die Heilige Gees, nou en altyd en tot
in ewigheid. Amen.

Theotokion


                                           8
                                       9



Maagdelike Moeder van God,
wat die huwelik nie geken het nie,
wat in die laaste tye geboorte gegee het aan God,
u is weer na die geboortegewing geopenbaar as ‘n reine maagd,
troon en poort en mistieke tafel en lampstaander uit lig gevorm.

Apostiga vir die Apostels

Die welluidende lier van die Apostels,
deur die Heilige Gees bespeel,
het die rites van die afskuwelike demone afgeskaf,
en het deur die een Here te verkondig
die nasies van die dwaling van afgode bevry
en hulle geleer om die eenwesenlike Drie-eenheid te aanbid.

Vers 1        Ek het my oë opgeslaan tot U wat in die hemel woon. Kyk, soos
              die oë van die knegte is op die hande van hul meesters, soos
              die oë van ‘n diensmaagd is op die hande van haar meesteres,
              so is ons oë op die Here ons God, totdat Hy Hom oor ons
              ontferm.

Laat ons saam die lof besing
van Petrus en Paulus,
Lukas, Matthéüs, Markus en Johannes,
Andreas, Thomas, Bartholoméüs,
Simon die Kanaaniet, Jacobus en Filipus;
en laat ons soos gepas die hele byeenkoms van die Dissipels loof.

Vers 2        Ontferm U oor ons, Here, ontferm U oor ons, want ons is meer
              as versadig van veragting, meer as versadig is ons siel; laat
              daar smaad wees vir hulle wat gedy en veragting vir die
              trotsaards

Vir die Martelare

O alomgeëerde martelare,
die aarde het julle nie verberg nie,
maar die hemel het julle ontvang,
die poorte van die hemel het vir julle oopgegaan
en nou dat julle binne is,
geniet julle van die Boom van die Lewe,
terwyl julle by Christus intree dat Hy aan ons siele vrede
en sy groot barmhartigheid sal skenk.

Eer aan die Vader en aan die Seun en aan die Heilige Gees, nou en altyd en tot
in ewigheid. Amen.

Theotokion



                                       9
                                     10


Albesonge Maagd,
Moses het met profetiese oë die misterie gesien wat daar in u is;
dat die bos nie verbrand nie, hoewel dit brandend was.
Want die vuur van die Godheid het u skoot nie gebrand nie, o Reine
En daarom vra ons u as die Moeder van ons God
om vrede aan u wêreld te skenk.




                                     10
                                       11


Oktoig Toon 1- Donderdagaand Vesperdiens

By "Heer, ek het U aangeroep":

Stigiere vir die Kruis

Die Voorvader het destyds die dood deur ‘n boom geproe;
maar nou word al die gelowiges van die veroordeling van die dood
deur ‘n kosbare Boom vrygekoop.
Alles wat asem het,
laat ons Hom verheerlik en besing
wat vrywillig vir ons gekruisig is,
en die uiteindes van die aarde verlig het.

Verhard in my hart,
heeltemal in wanhoop met bose gedagtes waar ek veroordeel word,
roep ek uit tot U:
Woord van God, bring my verborge oortredinge en onbeheerste gedagtegang
tot bedaring,
want U is medelydend.

Ons roem in u Kruis, o barmhartige Christus;
en omdat ons daardeur die vyand se bedrog heeltemal vernietig,
besing ons U sonder ophou:
want toe U in u goedheid uit vrye wil daarop verhef is, o Goedhartige,
het U ons verlossing in die middel van die aarde bewerk.

Ander stigiere, vir die Theotokos

O alheilige Maagd,
ek maak u vir altyd bekend as my verlossing;
in u het ek die vertroue dat ek gered sal word.
Pluk my dan weg van alle kwaad, bederf en hartstog;
van onverwagte boosheid;
en bo alles, van die genadelose, gierige gesindheid.

Weer roep ek u aan, o Maagd en Meesteres,
teen hierdie hartstog van geldgierigheid,
want ek vrees die aanvalle daarvan waarlik meer as dié van ‘n wilde dier.
want daar is veroordeling vir dié wat vanweë geldgierigheid
selfs ten opsigte van kleinighede suinig is.

O Theotokos, gee my elke dag groot krag
om met ‘n blymoedige ingesteldheid en goeie gesindheid
te kyk na armlastiges en vreemdelinge en die menigte behoeftiges,
om nie-besitlikheid aan te neem wat my God se vriend kan maak.

Eer aan die Vader en aan die Seun en aan die Heilige Gees, nou en altyd en tot
in ewigheid. Amen.



                                       11
                                       12


Kruistheotokion

Toe die onskuldige Maagd die Lam aan ‘n Kruis sien hang,
het sy met geweeklaag uitgeroep:
“My liefste Kind,
wat is hierdie nuwe en sonderlinge gesig?
Hoe word U wat alle dinge in die holte van u hand hou
in die vlees aan ‘n boom vasgeslaan?”

Apostiga vir die Kruis

‘n Kruis is geplant op die Plek van die Skedel
en het vir ons met onsterflikheid geblom
deur ‘n onuitputlike bron,
die Heiland se sy.

Vers 1        Ek het my oë opgeslaan tot U wat in die hemel woon. Kyk, soos
              die oë van die knegte is op die hande van hul meesters, soos
              die oë van ‘n diensmaagd is op die hande van haar meesteres,
              so is ons oë op die Here ons God, totdat Hy Hom oor ons
              ontferm.

Die Heiland se kosbare Kruis
is vir ons ‘n ondeurdringbare skans;
want deur daarop te vertrou,
word ons almal gered.

Vers 2        Ontferm U oor ons, Here, ontferm U oor ons, want ons is meer
              as versadig van veragting, meer as versadig is ons siel; laat
              daar smaad wees vir hulle wat gedy en veragting vir die
              trotsaards

Vir die Martelare

Deur die gebede van u Heiliges, o Heer,
en van die Theotokos,
skenk ons vrede en ontferm U oor ons,
want U alleen is medelydend.

Eer aan die Vader en aan die Seun en aan die Heilige Gees, nou en altyd en tot
in ewigheid. Amen.

Kruistheotokion

“Op die Kruis verhef as die regverdige regter, my liefste Kind,
het u deur die asyn en gal te proe,
die bitterheid wat Adam destyds geproe het, soet gemaak;
o Meester bring soetheid vir my wat die bitter drank van u lyding proe
deur weer op te staan as die Almagtige,”
het die Maagd uitgeroep terwyl sy ween.


                                       12
                                     13


                 Oktoig Toon 1 – Vrydagaand Vesperdiens

By "Heer, ek het U aangeroep":

Stigiere vir die Heer

Ek het destyds gesterf deur van ‘n boom te eet,
aangemoedig deur die raad van ‘n slang,
en ek, ellendeling is uit u heerlikheid verban
En so is ek, rampsalige, deur die sonde gedood.
Verder, O Mensliewende, daar U alleen versoenlik is,
maak my ‘n bewoner van die Paradys.

Noudat jy alles prysgegee het, my siel,
dink aan jou laaste uur,
en maak seker dat jy vir jou vertrek gereed is,
ingeval ‘n skielike dood, wat jou onvoorbereid vind, jou kom neem.
En bid dan altyd waaksaam tot die Here en ween.

Dood die gesindheid van die hartstogte wat my kwel,
en bring my onbeheerste bewegings tot bedaring deur u goddelike gesag,
daar U goedhartig is, o God wat voor alles beginloos is,
en skenk my vergifnis van my oortredinge,
daar U versoenlik, medelydend en mensliewend is,
deur die rykdom van u goedertierenheid.

Ander stigiere, vir die Theotokos

Heilige Bruid van God,
maak my rein, vroom en selfbeheersd,
sagmoedig, stil, ordelik, opreg en geheiligd,
getrou, dapper, verstandig, lankmoedig, goed, betaamlik en ingetoë,
onberispelik, onskuldig en onomstrede,
en bo dit alles‘n deelgenoot aan die Paradys.

O Onbevlekte,
ek het brandstof vir skaamtelose verkwisting geword,
‘n ondersoeker van oortredinge,
‘n leraar van die hartstogte,
‘n gids tot wellus, ‘n beskermer van losbandigheid,
‘n voorstander van erge ongebondenheid,
en ek het my ook verlustig in my denke daaroor.
Maar verlos my van alle vernietiging.

Vreeslike strome sonde teister my vreeslik,
die smarte van die hel omring my,
die geestelike strik van die dood haal my in.
Barmhartige Meesteres, ek roep met pyn in my hart tot u:
“Haas u, gryp my nou uit die dood van wanhoop
en die vernietiging van die doderyk.


                                     13
                                      14



Eer aan die Vader en aan die Seun en aan die Heilige Gees, nou en altyd en tot
in ewigheid. Amen

Theotokion

Laat ons die Maagd Maria besing
wat uit die mens stam en die roem is van die hele wêreld,
wat die Meester gebaar het en die poort van die hemel is.
Sy is die loflied van die lIggaamloses
en die sieraad van die gelowiges.
Want sy het geblyk te wees ‘n hemel en tempel van die Godheid.
Sy het die middelmuur van vyandskap afgebreek,
die vrede gebring en die paleis van die Koning geopen.
Daarom, deur haar te besit as anker van die geloof
het ons ook die Heer, uit haar gebore,
wat vir ons stry.
Hou daarom moed, hou moed, o volk van God,
want Hy Self sal ons vyande bestry;
want Hy is Almagtig.

Apostiga vir die Martelare
Julle belydenis in die stadion, o Heiliges,
het die krag van die demone heeltemal verslaan
en die mensdom van dwaling bevry.
En dus het julle, terwyl julle koppe afgekap is, geroep:
“Mag die offer van ons lewens vir U aanvaarbaar wees, o Heer,
want in ons verlange na U het ons hierdie tydelike lewe verag, o
Mensliewende.

Vers. Wonderbaar is God in sy heiliges, die God van Israel sal self sy volk
      krag en sterkte gee; lofwaardig is God.

O, die voortreflikheid van julle dade, Heiliges!
Want julle het julle bloed gegee en die hemele beërwe;
julle is ‘n tydlank getoets en verheug julle vir ewig.
Waarlik voortreflik is julle ruil,
want julle het wat verganklik is, versaak
en wat onverganklik is, ontvang,
en terwyl julle saam met die Engele dans,
besing julle sonder ophou die eenwesenlike Drie-eenheid.

Vers. Wat die heiliges in sy land betref, Hy het sy hele wil wonderbaar onder
      hulle gemaak.

Vir die Heiliges in die land het die Here wonders gedoen
O alomgeëerde martelare,
die aarde het julle nie verberg nie,
maar die hemel het julle ontvang,
die poorte van die hemel het vir julle oopgegaan

                                      14
                                       15


en nou dat julle binne is,
geniet julle van die Boom van die Lewe,
terwyl julle by Christus intree dat Hy aan ons siele vrede
en sy groot barmhartigheid sal skenk.

Vers. Salig is hulle wat U uitgekies en aangeneem het.

Watter plesier in die lewe bly heeltemal sonder droefheid?
Watter heerlikheid is bestendig op aarde?
Alles is flouer as ‘n skaduwee;
alles is bedriegliker as drome.
Net maar ‘n oomblik
en die dood neem die plek van dit alles in.
Maar U, o Christus,
bring tot rus in die lig van u aangesig,
en die soetheid van u skoonheid
hulle wat U uitverkies het as die Mensliewende.

Eer aan die Vader en aan die Seun en aan die Heilige Gees, nou en altyd en tot
in ewigheid. Amen

Theotokion

Heilige Maagd, Theotokos,
ons groet u met ons “Verheug u!”
geëerde skatkis van die hele bewoonde aarde,
onuitblusbare lamp,
plek wat die Onomvatbare omvat het,
tempel wat nie vernietig kan word nie.
Verheug u, u uit wie die Lam gebore is
wat die sondes van die wêreld wegneem.




                                       15
