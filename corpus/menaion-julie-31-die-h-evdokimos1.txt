                                           1


Menaion Julie 31 Die H. en Regverdige Evdokimos en die Voorfees van die
Prosessie met die kosbare Kruis
Die Veranderlike vir die Vesperdiens
By “Heer, ek het U aangeroep” maak ons voorsiening vir 6 stigiere, insluitende 3 vir
die Kruis.
Stigiere vir die Kruis
Toon 1
Die hele mensegeslag vier nou met blydskap die voorbereidende fees
en spring van vreugde,
want die Kruishout staan op die punt
om aan al die gelowiges getoon te word.
‘n onuitputlike oord van genesing,
en ‘n verlossing van siektes, hartstogte en allerhande moeilikhede.

Kom, o gelowiges, laat ons die vreemde wonder aanskou:
hoe die Kruishout die koors beëindig,
pyne sus en lydendes van alle leed bevry.
Laat ons dus die voorfees vier
en nou spring van vreugde tydens die prosessie daarvan.

Berei julle nou saam voor, lewendes en gestorwenes,
Want die Boom van die lewe kom,
wat die Doderyk gedood het,
die bewaarder van die mensdom
en die opstanding van die dooies,
om nou aan almal wat met geloof daarom vra,
oorvloedige genade te skenk,

Stgiere vir die Heilige en Regverdige Evdokimos

Toon 1

Jy het ‘n allersalige einde verwerf, o Evdokimos,
ná jy in ooreenstemming met die betekenis van jou naam
‘n goeie naam deur die heilige deugde verkry het,
sonder om deur die verleiding van die wêreld geskaad te word,
maar terwyl jy helderder as die son se strale skyn
en die geledere van die gelowiges verlig.

Laat Evdokimos nou geloof word,
die barmhartige en medelydende hart,
die lamp van liefde, die beskermer van die wese,
die beskutter van naaktes en behoeftiges,
die toonbeeld van selfbeheering,
en vervuller van die Here se gebooie.

Met jou rein hart het jy na God verlang,
                                           2


en al die plesiere van die wêreld walglik gevind,
o Godgesinde Evdokimos.
Daarom het jy inderdaad deur geloof
van God die beloning van jou arbeid ontvang,
soos dit aan die einde geblyk het.

Eer aan die Vader en aan die Seun en aan die Heilige Gees.

Toon 2

Die gedagtenis van elke regverdige gaan met lofsange gepaard,
so ook joune, dienaar van Christus, Evdokimos.
Want jy het die wapen van die Kruis gehad
en as onoorwinlike mag, geloof in die eenwesenlike Drie-eenheid.

Nou en altyd en tot in ewigheid. Amen.

Theotokion, van die Kruis – Toon 2

Jy is my magtige beskutting,
drieledige Kruis van Christus
Heilig my deur jou krag,
sodat ek jou met geloof en liefde
mag eer en verheerlik.

Apostiga, uit die Oktoig in die Toon van die Week

Eer aan die Vader en aan die Seun en aan die Heilige Gees.

Doksastikon, van die Kruis - Toon 6

O Kruis van Christus, hoop van Christene,
gids van verdwaaldes, hawe van stormgeteisterdes,
oorwinning in oorloë, beveiliging van die wêreld,
arts van siekes en opstanding die dooies,
ontferm jou oor ons.

Apolitikion van die Heilige Evdokimos – Toon 4

Hy wat jou, o Heilige, vanaf die aarde,
na die ewige wonings geroep het,
bewaar ook jou liggaam ná die dood onbedorwe
Want met selfbeheersing en ‘n helige lewenswyse het jy gelewe,
sonder om jou vlees te besoedel.
Bid darom met vrymoedigheid tot Christus
dat ons gered mag word.

Apolitikion van die Kruis – Toon 1

O Here, red u volk,
                                           3


en seën u erfdeel;
skenk die oorwinning
aan die vromes oor hul vyande;
en deur die krag van u Kruis bewaar u gemeenskap.

Die Veranderlike vir die Mettediens
Kathisma ná die Derde Ode van die Kanon (wat nog vertaal moet word)
Toon 4
Deur goeie werke het jy ‘n goeie naam verwerf,
o beroemde Evdokimos,
en is jy soos goud in die smeltkroes deur versoekinge beproef
Daarom laat jy ná jou dood wonders ryklik soos waters opwel,
en bring jy ‘n einde aan siektes,
terwyl jy altyd vir ons smeekbedes doen,
dat ons vergewing van oortredinge mag ontvang.


Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Theotokion

Hy wat op die troon van die Gerubim sit
en in die boesem van die Vader woon,
sit in die vlees in u skoot, o Meesteres,
soos op sy heilige troon,
want as God regeer hy waarlik oor al die nasies,
en met insig sing ons nou tot Hom.
Smeek Hom dat u dienaars gered mag word.

Sinaksarion
Op die 31ste van vandeesmand die Gedagtenis aan die Heilige en Regverdige
Evdokimos.
Verse.        Dit het God behaag om die heilige Evdokimos
              vir wie die lewe ‘n ligte saak was van lewe te laat verwissel.

              Op die een-en-dertigste ontvang die graf Evdokimos.

Die Heilige Josef van Arimathéa, wat die Meester Christus begrawe het, word in
vrede vervolmaak.
Die Heilige twaalf martelare van Rome word deur die swaard vervolmaak.
Op dieselfde dag die gedagtenis aan die Inwyding van die eerwaardige kerk huis van
ons Hoogheilige Meesteres die Theotokos wat in Blachernae is, waar die heilige
doodskis bewaar word.
                                          4


En die voorfees van die kosbare en lewendmakende Kruis, namelik die prosessie
daarmee vanaf die Keiserlike Paleis na die stad.
Deur hul heilige gebede, o God, ontferm U oor ons. Amen.
Eksapostilarion – Toon 3

Toe jy nog gelewe het,
is jy as iemand wat hom onderskei teen allerlei hartstogte bewys,
en ook nou is jy steeds ‘n duidelik sigbare bron van wonders,
waardeur die hartstogte van beide siel en liggaam vernietig word.


Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Theotokion

Die voorbereidende fees van die Kruis word gevier
en die wêreld word geheilig,
die Engele-ordes besing Hom wat vir ons gekruisig is,
en hulle vier saam met ons fees en verheug hulle saam met ons,
terwyl hulle soos Dawid uitroep:
“Die Meester het verlossing te midde van die aarde bewerk.”

Vir die Apostiga van die Lofpsalms, die stigiere van die Oktoig.

Die res van die Mettediens en die Wegseding.
