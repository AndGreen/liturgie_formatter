                                         1


Menaion Junie 16 Ons H. Vader Tikhon, Biskop van Amathus in Ciprus

Die Veranderlike vir die Vesperdiens

By “Heer, ek het U aangeroep…” sing ons die volgende stigiere.
Toon 8       (Τὶ ὑµᾶς καλέσωµεν)
Deur onthouding van die genot
het jy ‘n lewenswyse soos dié van die engele gehad
en is jy as werktuig van God bewys.
Daarom, o wyse, aller-heilige Tikhon, deur God geïnspireer,
het God jou tereg as Hoëpriester van die volk gekies,
en jou as suil en grondvesting van die geloof geopenbaar,
wat jou kudde by die waters van die Ortodoksie oppas.

Met Goddelike wysheid vervul, o alwyse,
is jy as herder van die redelike kudde geopenbaar
wat hulle geestelik in die groen weiveld van ware dogmas voed.
Daarom eer ons nou jou heilige fees
en verheerlik ons met ‘n luide stem
die Heer wat jou verheerlik het,
o Godgesinde al-salige Tikhon.
Bid dat ons siele gered mag word.

God het jou deur wonders verheerlik, o Vader,
Hy wat hulle verheerlik wat Hom getrou verheerlik.
Want ten tyde van jou eerwaardige, heilige gedagtenis, o wyse,
word ‘n druiwetros wat ryp geword het, gesien,
terwyl die aanwesiges die sonderlinge dinge besing.
Wanneer die gelowiges daaraan deel het,
ontvang hulle heiliging en hulp,
terwyl hulle jou tereg vereer.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Theotokion – Toon 8       (Τὶ ὑµᾶς καλέσωµεν)

Wie neem sy toevlug tot u beskutting,
o reine ongehude immer-maagdelike Theotokos,
en ontvang nie spoedige bevryding van die bose nie
en vind in u nie ‘n helper wat nie beskaam word,
asook ‘n beskermer en onverbreekbare vesting nie?
O al-onskuldige Moeder van God, die hulp van Christene,
bemiddel redding vir hulle wat u eer.

Of die Kruistheotokion (op Dinsdag- en Donderdagaande)
Toon 8        (Τὶ ὑµᾶς καλέσωµεν)

Toe die Ooilam die Lam, haar eie Seun, sien
                                         2


waar Hy aan ‘n Kruis vasgeslaan is,
is sy in haar siel deur die swaard van smart gewond.
Haar binneste was in beroering waar sy ‘n klaaglied weef
en haar hart is met smart vervul:
“Wee my, my allerdierbare Seun,
hoe ly U hierdie dinge, o Lankmoedige?
Ek verheerlik u lankmoedigheid, o Mensliewende.”

Apolitikion – Toon 1

Jy is as burger van die woestyn,
engel in die vlees en wonderdoener bewys,
ons God-draende Vader Tikhon,
daar jy deur vas, nagwake en gebed hemelse genadegawes ontvang het.
Jy genees die siekes en die siele van hulle
wat hulle met geloof tot jou haas.
Eer aan Hom wat jou die krag gegee het,
eer aan Hom wat jou gekroon het,
eer aan Hom wat deur jou genesing vir almal bewerk.

Die Veranderlike vir die Mettediens

Kathisma ná die Derde Ode van die Kanon (wat nog vertaal moet word)
Toon 3       (Τὴν ὡραιότητα)
Die Heilige Gees het jou duidelik
met heilige salf tot Hoëpriester gesalf, o Heilige,
daar jy die volk in alle heiligheid goed versorg het.
Daarom het Hy jou ook op magtige wyse met wonders getooi.
Want jy genees altyd hulle van siektes
wat die relieke van jou wat lewe, met geloof nader,                         o
o Tikhon wat altyd allersalig is.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Theotokion – Toon 3       (Τὴν ὡραιότητα)
Maak my siel wat deur die hartstogte gedood is, lewend,
o Alreine, enig al-onskuldige,
daar u oor moederlike vrymoedigheid by u Seun beskik.
Want u alleen het bo verstand en denke die Woord gebaar
wat saam met die Vader en Gees sonder begin is,
Hy wat die wêreld sonder ophou lewe, onverganklikheid en groot barmhartigheid
gee.

Of die Kruistheotokion (op Woesndag- en Donderdagoggende)

Toon 3       (Τὴν ὡραιότητα)
                                          3


Uit vrye wil, o Medelydende,
het U ‘n aller-smadelike dood deur kruisiging verduur.
Toe sy wat U gebaar het, U sien, o Christus,
is sy gewond en in haar binneste getref
en het sy moederlik geweekla.
Deur haar gebede en om u innige medelye ontwil,
betoon medelye en red die wêreld,
U wat die sonde daarvan wegneem.

Sinaksarion
Op die 16de van vandeesmaand die Gedagtenis aan ons Vader onder die Heiliges,
Tikhon, Biskop van Amathus in Ciprus.
Verse.        Tikhon het die kwaad van die vernietiger ontvlug
              en hom verheug om die onvernietigbare lewe te bekom.

              Op die 16de het die aarde Tikhon teruggehou.

Deur sy heilige gebede, o God, ontferm U oor ons. Amen.
