                                          1


Menaion Maart 12 Die H. Theofánes
Die Veranderlike vir die Vesperdiens
By “Heer, ek het U aangeroep…” sing ons die volgende stigiere:
Toon 8
O Godgesinde al-edele Vader Theofánes,
daar jy na die Teofanie van Christus vernoem is,
het jy in sy lewebrengende voetspore gevolg,
en die genietinge van die lewe versaak,
jou blik gevestig op die skoonheid waarna jy verlang het
en deur jou heilige geneentheid teenoor Hom
is jy op voortreflike en volmaakte wyse vergoddelik.

O Godgesinde al-loflike Vader Theofánes,
hoewel jy siek geword het,
het jy, sonder om jou liggaam te ontsien,
standvastig bittere ballingskappe ter wille van die eerwaardige ikone verduur,
toe jy deur die woede van leeus verban is,
wie se planne, ydele gedagtes en afskuwelike denke
jy gehoon en as dwaasheid gebrandmerk het.

Die Gewer van die goeie
het jou voorwaar ‘n oorvloed van beloninge vir jou arbeid geskenk,
deur jou die vermoë te gee om demone te verdryf en siekte te genees
en Hy het jou die onuitspreeklike vreugde waardig geag,
waar die engele-ordes ‘n koordans doen,
terwyl jy die aangesig van die Almagtige voortdurend aanskou.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Theotokion - Toon 8

Kom, o my siel, en kreun,
bied van harte fonteine van trane aan
en roep uit tot die Maagd en Moeder van ons God:
Red my deur die oorvloed van u medelye, o Reine,
van die vreeswekkende straf
en laat my woon waar daar rus, ewige vreugde en genot is.

Of die Kruistheotokion (op Dinsdag- en Donderdagaande) – Toon 8

Toe u Moeder, die Maagd, o Jesus,
U aan die Kruis vasgeslaan sien,
asook die lyding wat U uit vrye wil aanvaar het, o Meester,
het sy uitgeroep: “My kind, my allerdierbare Kind,
hoe verduur U die slae van onregverdiges,
U wat sterflinge se siektes genees
                                         2


en almal van die bederf gered het
deur u goedhartigheid?”

Apolitikion – Toon 8

Gids van die Ortodoksie, leermeester van reggelowigheid en heiligheid,
ligbaken van die wêreld, o wyse Theofanes,
God-geïnspireerde sieraad van monnike,
deur jou leerstellinge het jy almal verlig, o harp van die Gees.
Bid tot Christus God dat ons siele gered mag word.


Die Veranderlike vir die Mettediens

Kathisma ná die Derde Ode van die Kanon (wat nog vertaal moet word)

Toon 3

Daar jy oor ywer deur God geïnspireeer, beskik het,
het jy goddelose dogma verafsku
en met allerlei gevare in aanraking gekom.
Daar jy wederregtelik in ballingskap gestuur is
en reggelowig vervolmaak is, alsalige Vader Theofanes,
smeek Christus ons God
om ons sy groot barmhartigheid te skenk.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Theotokion – Toon 3

Die enige Heer is nie van die Goddelike natuur geskei,
toe Hy in u skoot vlees geword het nie,
maar Hy het God gebly toe Hy mens geword het,
Hy wat u soos voor die geboorte
ná die geboorte as al-onskuldige Maagdelike Moeder bewaar het.
Smeek Hom dringend dat Hy ons sy groot barmhartigheid sal skenk.

Of die Kruistheotokion (op Woensdag- en Vrydagoggende) – Toon 3

Toe die onbevlekte Ooilam,
die ongeskonde Maagdelike Moeder van die Woord,
Hom wat sonder barensweë uit haar gespruit het
aan die Kruis sien hang,
het sy soos vir ‘n moeder gepas, gejammer en uitgeroep:
“Wee my, my Kind,
hoe ly U in u begeerte om die mens van die oneer van die hartstogte te

Kontakion – Toon 2
                                         3



Ná jy uit die hoogte ‘n Goddelike openbaring ontvang het,
het jy met haas uit die gedruis padgegee
en ná jy as monnik begin lewe het,
het jy, terwyl jy van ‘n lewensmaat en rykdom verstoke was,
die vermoë om wonders te doen,
asook genadegawes van profesie, ontvang.

Ikos

Daar jy niks op aarde as van hoër waarde geag het nie,
het jy Christus wat jou roep met vreugde gevolg,
sy juk met ywer op jou skouers geneem
en rus vir jou siel gevind.
Stuur dit ook op my, die arme en onverskillige, neer
wat praat maar niks uitrig nie
my steeds met die dinge van die lewe besig hou.
en my verwonder oor hoe jy alles ontvlug het,
terwyl jy van ‘n lewensmaat en rykdom verstoke was.

Sinaksarion

Op die 12de van vandeesmaand die gedagtenis aan ons Regverdige Vader en
Belyder Theofanes van Singriane wat in die groot veld geleë is.

Verse.        O Theofanes, openbaar jou as beskermer aan die gelowiges
              wat jou vreedsame dood getrou eer.

              Op die 12de het Theofanes aan die verganklike lewe ontsnap.

Op dieselfde dag die Gedagtenis aan ons Regverdige Vader Gregorius Dialogus,
Pous van Rome.

Op dieselfde dag is die Heilige nege Martelare deur vuur vervolmaak.

Op dieselfde dag is die regverdige Phineas in vrede vervolmaak.

Op dieselfde dag is ons Regverdige, Goddraende Vader Simeon die Nuwe Teoloog
in vrede vervolmaak.

Deur hul heilige gebede, o God, ontferm U oor ons. Amen.
