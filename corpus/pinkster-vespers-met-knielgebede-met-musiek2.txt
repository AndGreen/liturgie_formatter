                 VESPERSDIENS VIR PINKSTERSONDAG:
                 TWEEDE VESPERS MET KNIELGEBEDE

Na die Wegsending van die Neënde Uur gaan die Priester en die Diaken in by
die sydeure van die Heiligdom, nadat hulle gebuig het in die rigting van die
Biskop se troon, die ikone vereer het en in die rigting van die koor/kore gebuig
het. Hulle maak drie buigings voor die Heilige Tafel en die Priester soen die
Heilige Tafel en die Evangelieboek.

Dan, geklee in die Epitrachelion, maak hy die gordyn van die Heilige Deure
oop, en staan hy met onbedekte hoof voor die Heilige Tafel, en spreek hy die
seën uit, soos volg:

Priester      Geseënd is ons God, immer, nou en altyd en tot in ewigheid.


Volk




Leser

              Kom laat ons aanbid en neerval voor God ons Koning.
              Kom laat ons aanbid en neerval voor Christus God ons Koning.
              Kom laat ons aanbid en neerval voor Christus Self, ons Koning
              en God,

Psalm 103 (104)
a. Loof die Here, o my siel. O Here my God, U is baie groot.
b. U het U met lof en luister beklee, U wat U omhul met lig soos met 'n kleed,
a. wat die hemel soos 'n tent uitspan. Wat sy solders met waters bedek,
b. wat van die wolke sy wa maak, wat wandel op die vleuels van die winde.
a. Wat sy engele geeste maak, en sy dienaars 'n vuurvlam.
b. Wat die aarde op sy fondament vestig: dit sal vir ewig nie wankel nie.
a. Die diepte, soos 'n kleed, is sy bedekking, die waters sal staan op die
berge.
b. Van u dreiging sal dit vlug; vir die stem van u donder sal dit skrik.
a. Dit styg op na die berge, en daal neer na die laagtes, na die plek wat U
daarvoor vasgestel het.



                                         1
b. 'n Grens het U gestel waaroor dit nie mag gaan nie, en dit sal nie teruggaan
om die aarde te oordek nie.
a. Dit is U wat fonteine uitstuur in die bergklowe, die waters sal tussen die
berge deur loop.
b. Hulle sal al die diere van die veld laat drink, die wilde esels sal hulle dors
daarmee les.
a. By hulle sal die voëls van die hemel nes maak; tussen die rotse uit sal hulle
die stem laat hoor.
b. Hy laat die berge drink uit sy solders, die aarde sal versadig word met die
vrug van u werke.
a. Hy laat gras uitspruit vir die beeste, en groenigheid tot diens van die mens,
b. om brood uit die aarde voort te bring; en wyn maak die hart van die mens
bly,
a. om sy gesig vrolik te maak met olie; en brood versterk die hart van die
mens.
b. Die bome van die vlakte sal versadig wees, die seders van die Libanon wat
U geplant het.
a. Daar sal die mossies nes maak; die huis van die reier troon oor hulle uit.
b. Die hoë berge is 'n toevlug vir die herte en die rots vir die dassies
a. Hy het die maan gemaak vir vaste tye; die son ken sy tyd om onder te
gaan.
b. U het die duisternis daargestel en dit was nag, waartydens al die wilde
diere van die bos sal rondloop;
a. jong leeus wat brul om prooi, en om hul voedsel by God te soek.
b. Die son kom op, en hulle kom bymekaar en sal in hulle lêplekke gaan
slaap.
a. Die mens sal uitgaan na sy werk, en na sy arbeid tot die aand toe.
b. Hoe groot is u werke, Here. U het hulle almal met wysheid gemaak;
a. die aarde is vol van u skeppinge. So ook hierdie groot en wye see,
b. waar daar ontelbare kruipende dinge is, diere klein en groot.
a. Daar vaar die skepe en is daar hierdie draak wat U gemaak het om daarin
te speel.
b. Hulle almal wag op U, om hulle voedsel te gee op die regte tyd.
a. Wanneer U dit vir hulle gee, sal hulle dit bymekaarmaak.
b. Wanneer U u hand oopmaak, sal hulle almal met die goeie gevul word.


                                         2
a. Wanneer U u aangesig afkeer, sal hulle verskrik raak.
b. U sal hulle asem wegneem, en hulle sal beswyk, en terugkeer tot hul stof.
a. U sal u Gees uitstuur en hulle sal geskape word, en U sal die aangesig van
die aarde nuut maak.
b. Laat die heerlikheid van die Here vir ewig wees; die Here sal Hom in Sy
werke verheug;
a. Hy wat die aarde aankyk en dit laat bewe, Hy wat die berge aanraak en
hulle rook.
b. Ek sal sing tot die Here solank ek lewe, ek sal psalmsing tot my God solank
ek daar is.
a. Mag my oordenking Hom welgevallig wees, en ek sal my in die Here verbly.
b. Mag die sondaars, en die wettelose van die aarde verdwyn,
a. sodat hulle nie meer sal bestaan nie. Loof die Here, o my siel.
En weer
b. Die son ken sy tyd om onder te gaan. U het die duisternis daargestel en dit
was nag.
a. Hoe groot is u werke, Here. U het hulle almal met wysheid gemaak.
b. Eer aan die Vader en aan die Seun en aan die Heilige Gees,

a. nou en altyd en tot in ewigheid. Amen.

b. Halleluja. Halleluja. Halleluja. Eer aan U, o God.

a. Halleluja. Halleluja. Halleluja. Eer aan U, o God.

a. en b. Halleluja. Halleluja. Halleluja. Eer aan U, o God.

              ********************************************




                                          3
Terwyl die Openingspsalm gelees word, nadat hy eers soos gewoonlik die
Diaken se Sticharion en Orarion geseën het, staan die Priester met
onbedekte hoof voor die Heilige Tafel en bid hy saggies die Gebede by die
Aansteek van die Lampe wat aan die einde van hierdie publikasie gevind kan
word,.
Wanneer die Openingspsalm voltooi is, sê die Priester, voor die Heilige Tafel,
of die Diaken, op sy gebruiklike plek voor die heilige Deure:

                    DIE UITGEBREIDE VREDESLITANIE

Diaken       Laat ons in vrede bid tot die Heer.

Volk




Diaken       Om die vrede van bo en die redding van ons siele, laat ons bid
             tot die Heer.

Volk




Diaken       Om vrede vir die hele wêreld, die welsyn van die heilige Kerke
             van God, en die eenheid van almal, laat ons bid tot die Heer.

Volk




Diaken       Vir hierdie heilige Huis, en vir hulle wat dit met geloof, eerbied
             en die vrees van God betree, laat ons bid tot die Heer.




                                       4
Volk




Diaken   Vir die toegewyde, Ortodokse Christene, laat ons bid tot die Heer.

Volk




Diaken   Vir ons pous en patriarg N., vir ons en vader aartsbiskop N., vir die
         eerbiedwaardige priesterskap, die diakonaat in Christus, vir alle
         geestelikes en die hele volk, laat ons bid tot die Heer.

Volk




Diaken      Vir die mense van ons land, en vir alle owerhede en magte wat
            oor ons gestel is, laat ons bid tot die Heer.

Volk




Diaken      Vir hierdie patriargaat en hierdie heilige bisdom, vir alle stede en
            dorpe, en vir die gelowiges wat daar woon, laat ons bid tot die
            Heer.
Volk




                                      5
Diaken       Vir gunstige weer, 'n oorvloedige opbrengs van die aarde, en tye
             van vrede, laat ons bid tot die Heer.

Volk




Diaken    Vir reisigers op land, see en in die lug, vir hulle wat siek is en hulle
          wat ly, vir gevangenes en hul verlossing, laat ons bid tot die Heer.


Volk




Diaken:      Vir die volk hier teenwoordig, wat wag op die genade van die
             Heilige Gees, laat ons bid tot die Heer.

Volk:




Diaken:      Vir hulle wat hulle harte en knieë voor die Here buig, laat ons bid
             tot die Heer.


Volk:




Diaken:      Dat ons die krag mag verkry om Hom volkome te behaag; laat
             ons bid tot die Heer.




                                       6
Volk:




Diaken:   Dat sy ryke barmhartighede op ons uitgestort mag word, laat
          ons bid tot die Heer.


Volk:




Diaken:   Dat ons knieling soos wierook voor sy aangesig aangeneem
          mag word, laat ons bid tot die Heer.

Volk:




Diaken:   Vir hulle wat sy hulp nodig het, laat ons bid tot die Heer.

Volk:




Diaken    Om ons bevryding van alle verdrukking, toorn, gevaar en nood,
          laat ons bid tot die Heer.

Volk




Diaken    Help ons, red ons, ontferm U oor ons en bewaar ons, O God,
          deur u genade.



                                    7
  Volk




Diaken       Terwyl ons ons alheilige, onbevlekte, hooggeseënde en glorieryke
             Meesteres, die Theotokos en immermaagd Maria, saam met al die
             heiliges gedenk, laat ons onsself en mekaar en ons hele lewe
             toevertrou aan Christus ons God.

  Volk




  Priester     Want U kom toe alle heerlikheid, eer en aanbidding: Vader Seun
               en Heilige Gees, nou en altyd en tot in ewigheid.

  Volk




  Daarna begin ons die “Heer, ek het U aangeroep” volgens Toon 4 sing, terwyl
  die Diaken die Heiligdom en die hele Kerk bewierook. Indien die Priester
  bewierook, doen hy dit geklee in die Phelonion en Epitrachelion. Hy seën die
  wierook met die woorde,

  Priester     Geseënd is ons God, immer, nou en altyd, en tot in ewigheid.

  Hy bewierook die heilige Tafel aan al vier kante en die hele Heiligdom.
  Daarna gaan hy uit deur die noordelike deur en bewierook hy die heilige ikone
  (3x), die volk en die hele kerk op die gebruiklike manier, en keer hy terug tot
  die Heiligdom deur die suidelike deur.




                                        8
Psalm 140 (141)

Toon 4




                  9
Leser: Stel 'n wag, Here, voor my mond, en 'n vaste deur om my lippe.
Neig nie my hart tot slegte woorde om te gebruik as voorwendsel vir my
sondes
Saam met mense wat wetteloosheid bedryf, en laat my nie met hulle
uitgesoektes een word nie.
Die regverdige sal my met barmhartigheid tugtig en my betig; maar laat die
olie van die sondaar nie my hoof salf nie.
Want my gebed sal steeds teen hul begeertes wees; hulle regters is naby die
rots ingesluk.
Hulle sal my woorde hoor, want hulle is soet. Soos 'n kluit grond op die aarde
gebreek word, is hulle beendere by die doderyk gestrooi.

Want op U is my oë, Here, Here. Op U het ek my hoop gestel, neem nie my
siel weg nie.
Bewaar my van die strik wat hulle vir my gestel het, en die struikelblokke van
hulle wat wetteloosheid bedryf.
Die sondaars sal in hul eie nette val. Ek is op my eie, totdat ek verbygaan

Psalm 141 (142)

Met my stem het ek die Here aangeroep, met my stem het ek die Here
gesmeek.
Ek sal my smeking voor Hom uitstort, ek sal my nood voor Hom bekendmaak.
Toe my gees my begewe het, het U my weë geken.
Juis op die pad waarop ek gegaan het, het hulle heimlik 'n strik vir my gestel.


                                      10
Ek het na regs gekyk en gesien, maar daar was niemand wat my geken het
nie.
Vlug was vir my verlore; en daar is niemand wat vir my siel omgee nie.
Ek het U aangeroep, Here, ek het gesê: U is my hoop, my deel in die land van
die lewendes.
Luister na my smeking, want ek is uitermate verneder.
Red my van my vervolgers, want hulle is te sterk vir my.
Lei my siel uit die gevangenis om u Naam in erkentenis te bely.
Die regverdiges sal op my wag totdat U my beloon.

Psalm 129 (130)

Uit die dieptes het ek U aangeroep, Here. Here, hoor my stem.
Laat U ore let op die stem van my smeking.

As U, Here, ongeregtighede in gedagtenis hou, Here, wie sal bestaan? Want
by U is daar versoening.

Toon 4

Vers 1:




                                    11
12
Leser: Om u Naams ontwil het ek op U gewag, Here; my siel het gewag op U
       woord, my siel het gehoop op die Here.


Herhaal vers hierbo: “Vandag in die stad van Dawid….”


Leser: Van die oggendwaak tot die nag, van die oggendwaak, laat Israel op
       die Here vertrou.




                                    13
14
Leser: Want by die Here is die barmhartigheid, en by Hom is daar veel
       verlossing. En Hy sal Israel verlos van al sy ongeregtighede.

Herhaal vers hierbo: “Die Heilige Gees was, ……”

Psalm 116 (117)

Leser: Loof die Here, alle nasies, loof Hom alle volke.




                                      15
16
17
Leser: Want Sy barmhartigheid is bevestig oor ons, en die waarheid van die
       Here bly tot in ewigheid.

Herhaal vers hierbo: “Die Heilige Gees is Lig en Lewe, ……”

Toon 6

Leser: Eer aan die Vader en aan die Seun en aan die Heilige Gees,
       nou en altyd en tot in ewigheid. Amen.




                                     18
Tydens die Doxastikon, doen die Priester, geklee in die Phelonion, en die
Diaken die Intog met die wierookvat. Die Priester seën die wierook soos
hierbo. Hulle kom uit by die noordelike deur, met die Diaken wat lei, en kom
tot stilstand voor die Heilige Deure. Die Diaken sê:

Diaken       Laat ons bid tot die Heer.

Die Priester buig sy hoof en sê in 'n gedempte toon

             DIE GEBED VAN DIE INTOG

Priester   Saans en soggens en smiddae loof, prys, dank en bid ons U, o
           Meester van almal, mensliewende Here: Laat ons gebed soos
           wierook voor u aangesig opgaan, en neig nie ons harte tot slegte
           woorde of bose dade nie, maar red ons van alles wat ons siele wil
           roof. Want op U is ons oë, Here, Here, en op U het ons ons hoop
           gestel. Moet ons nie beskaam nie, ons God.

           Want U kom toe alle heerlikheid, eer en aanbidding, Vader, Seun
           en Heilige Gees, nou en altyd en tot in ewigheid. Amen.

Dan sê die Diaken:

             Seën, meester, die heilige Intog.

En die Priester seën die Intog met die woorde:

Priester   Geseënd is die Intog na u heilige plek, immer nou en altyd en tot in
           ewigheid.

Diaken*    Amen.


                                      19
Die Diaken bewierook die heilige ikone en die Volk en wag vir die einde van
die troparion. Wanneer die klaar is, lig hy die wierookvat, maak die teken van
die Kruis, en roep:

Diaken*   Wysheid. Laat ons opstaan.

                  Danklied by die Aansteek van die Lampe

Volk




                                      20
Diaken*   Die Groot Prokimenon

Toon 7
          Wie is 'n groot God soos ons God?
          U is die God wat alleen wonders doen.

Volk




Diaken*   U het u sterkte onder die volke bekendgemaak.




                                 21
Volk




Diaken*   En ek het gesê: Nou het ek begin. Hierdie verandering is van die
          regterhand van die Allerhoogste.

Volk




Diaken*   Ek het gedink aan die werke van die Here, want ek sal dink
          aan al U wonders van die begin af.




                                  22
Volk




Diaken*   Wie is 'n groot God soos ons God?

Volk




                           KNIELGEBEDE


Diaken:   Laat ons keer op keer, op ons knieë, bid tot die Heer.

Almal:




                                  23
                            Eerste Knielgebed

Priester:   Vleklose, reine, beginlose, onsienlike, onbegryplike,
            ondeurgrondelike, onveranderlike, onoortrefbare, grenslose en
            lankmoedige Heer, U alleen is onsterflik en U woon in
            ontoeganklike Lig; U is die skepper van hemel en aarde, van die
            see en alles wat daarin geskape is. U skenk aan almal wat hulle
            nodig het, selfs nog voor hulle gevra het. Ons bid en smeek U,
            mensliewende Meester, Vader van ons Heer en God en
            Verlosser, Jesus Christus: Ter wille van ons mense, en om ons
            heil, het Hy uit die hemel neergedaal en het Hy vlees geword
            deur die Heilige Gees en Maria, die immermaagd en glorieryke
            Theotokos.
            Deur ons eers deur woorde te leer en ons ook later, toe Hy die
            reddende Lyding op Homself geneem het, deur sy dade te laat
            sien het, het Hy vir ons, u nederige, sondige en onwaardige
            dienaars, ‘n voorbeeld gestel van hoe om gebede op te dra,
            deur die hoof en die knieë te buig, vir ons eie sondes en vir dié
            in onwetenheid deur die volk begaan.
            Daarom, o Mensliewende, groot van barmhartigheid, verhoor
            ons dan op watter dag ons U ook al aanroep, maar veral op
            hierdie Pinksterdag, waarop ons Here Jesus Christus, ná Hy in
            die hemele opgeneem is en gaan sit het aan die regterhand van
            U, God en Vader, die Heilige Gees neergestuur het oor sy
            heilige dissipels en Apostels. Hy het op elkeen van hulle gaan sit
            en almal was vervul van sy onuitputlike genade, en hulle het in
            verskillende tale u groot dade vertel, en geprofeteer.
            Luister daarom nou na ons waar ons bid, en dink aan ons, hoe
            gering en skuldig ons ook al is. Bring ‘n ommekeer ten opsigte
            van die gevangenskap van ons siel, met u eie medelye wat vir
            ons intree.
            Aanvaar ons nou waar ons voor u neerval en tot U roep: "Ons
            het gesondig." Op U het ons ons gewerp vanaf die baamoeder,
            vanaf die skoot van ons moeder: U is ons God.
            Maar ons dae het in ydelheid verbygegaan, ons is van u steun
            ontdaan, en van alle verweer beroof. Maar bemoedig deur u
            barmhartigheid roep ons U toe: Dink nie meer aan die sondes
            van ons jeug en ons onwetendheid nie, maar reinig ons van ons
            verborge foute.
            Verwerp ons nie in die tyd van ons ouderdom nie; verlaat ons
            nie, wanneer ons krag ons begewe nie. Maak ons waardig om
            ons tot U te bekeer, voor ons moet terugkeer na die aarde. Dink
            aan ons in u goedgesindheid en genade. Meet ons
            ongeregtighede met u medelye. Stel die afgrond van u medelye
            teenoor die menigte van ons oortredinge. Heer, kyk vanuit die
            heilige hoogte neer op u volk wat hier vergader is en op u ryke
            barmhartigheid wag. Besoek ons in u goedheid. Bevry ons van
            die geweld van die duiwel.
            Beveilig ons lewe deur u heilige, gewyde gebooie. Vertrou u
            volk toe aan 'n troue beskermengel. Verenig ons almal in u
            koninkryk. Skenk vergewing aan hulle wat op U hoop. Vergeef


                                    24
            hulle en ons sondes. Reinig ons deur die werking van u Heilige
            Gees. Verydel die liste van die vyand teen ons.

En hy voeg hierdie gebed daarby:

            Geloof sy U, Here, almagtige Meester, wat die dag met die lig
            van die son verlig en die nag laat skitter met die vuurstrale van
            die sterre. U het ons waardig gemaak om die volle dag te
            deurloop en die begin van die nag te nader. Verhoor ons gebed
            en dié van u hele volk: Vergeef ons almal ons opsetlike en
            onopsetlike sondes, aanvaar ons aandgebede en stuur die
            volheid van u barmhartigheid en medelye oor u erfdeel.
            Beskut ons deur u heilige engele. Bewapen ons met die wapens
            van U geregtigheid. Omgewe ons met u waarheid. Beskerm ons
            deur u mag. Verlos ons van alle ongeluk en van alle aanslae
            van die vyand. Gee dat hierdie aand en nag volmaak, heilig,
            vreedsaam en sonder sonde, sonder ergernis en vry van slegte
            drome mag wees; en so ook al die dae van ons lewe.
            Deur die gebede van die heilige Theotokos en van al die
            Heiliges wat U in alle tye behaag het.

Diaken:     Help ons, red ons, ontferm U oor ons en bewaar ons, o God,
            deur U genade.

Almal:




Diaken:     Terwyl ons ons alheilige, onbevlekte, hooggeseënde en
            glorieryke Meesteres, die Theotokos en immermaagd Maria
            saam met al die Heiliges gedenk, laat ons onsself en mekaar en
            ons hele lewe toevertrou aan Christus ons God.


Almal:




Priester:   Want aan u behoort dit om U oor ons te ontferm en te red, ons
            God; en tot U stuur ons die lof omhoog, tot die Vader en die
            Seun en die Heilige Gees, nou en altyd en tot in ewigheid.




                                    25
Almal:




                        DIE GROOT LITANIE

Diaken*   Laat ons sê, met ons hele siel en ons hele verstand, laat ons sê:

Volk




Diaken*   O Almagtige Here, die God van ons vaders, ons bid U, hoor ons
          en wees barmhartig.

Volk




Diaken*   Wees ons barmhartig, o God, volgens u groot barmhartigheid,
          ons bid U, hoor ons en wees barmhartig.


Volk




Diaken*   Ook bid ons vir ons pous en patriarg N., ons vader en
          aartsbiskop N., en vir al ons broers en susters in Christus.

Volk      Here, ontferm U. (3X) (soos hierbo)

Diaken*   Ook bid ons vir die president van ons land, en vir alle owerhede
          en magte wat oor ons gestel is.

Volk      Here, ontferm U. (3X) (soos hierbo)

Diaken*   Ook bid ons om barmhartigheid, lewe, vrede, gesondheid, heil


                                  26
             en besoeking, vergifnis en kwytskelding van sondes vir die
             dienaars van God, alle toegewyde en Ortodokse Christene, wat
             in hierdie stad/dorp en gemeente woon of vertoef, vir die
             opsieners en lede van hierdie heilige Kerk en vir hulle
             familielede.
             [Vir die dienaars van God N. & N. (hier mag die diaken die name
             noem van diegene vir wie hy gevra is om te bid) en vir almal wat
             ons gevra het om vir hulle te bid, onwaardig soos wat ons is.]

Volk         Here, ontferm U. (3X) (soos hierbo)

Diaken*      Ook bid ons vir die salige en gedenkwaardige grondleggers van
             hierdie heilige Kerk, en vir al ons Ortodokse broers en susters
             wat ons in die rus voorafgegaan het, en wat hier en oor die hele
             wêreld heen vroom ontslape lê; [en ook vir die dienaars van God
             N. & N. (hier mag die diaken die name noem van diegene vir wie
             hy gevra is om te bid) ; dat hulle al hul oortredings, opsetlik
             sowel as onopsetlik, vergewe mag word.]

Volk         Here, ontferm U. (3X) (soos hierbo)

Diaken*      Ook bid ons vir hulle wat offergawes bring, vir hulle wat goeie
             werke in hierdie heilige en al-eerbiedwaardige huis doen, vir
             hulle wat daarin dien en hulle wat sing, en vir die volk hier
             teenwoordig, wat wag op u groot en ryke barmhartigheid.

Volk         Here, ontferm U. (3X) (soos hierbo)

                               Smeekgebed

Priester (in 'n gedempte toon) O Here, ons God, aanvaar hierdie vurige
              smeekbede van u dienaars, en wees ons barmhartig na die
              volheid van u barmhartigheid. Laat u deernis op ons neerdaal en
              op u hele volk wat wag op u ryke barmhartigheid.

(hardop)     Want U is 'n barmhartige en mensliewende God, en tot U stuur
             ons die lof omhoog, tot die Vader en die Seun en die Heilige
             Gees, nou en altyd en tot in ewigheid.


Volk




                            Tweede Knielgebed


Diaken:      Laat ons keer op keer, op ons knieë, bid tot die Heer.


                                     27
Almal:




Priester:   Here Jesus Christus ons God, wat u vrede aan die mens
            geskenk het, en voortdurend in ons en in ons lewens
            teenwoordig is: U skenk steeds weer die gawe van die Alheilige
            Gees aan die gelowiges, as onvervreembare erfdeel. Maar
            vandag het U op meer klaarblyklike wyse hierdie genade oor U
            dissipels en apostels neergestuur. Want U het hul lippe
            welsprekend gemaak deur tonge van vuur, waardeur ons, saam
            met heel die menslike geslag, die Godskennis ontvang het in
            ons eie taal deur dit met ons ore aan te hoor.
            Ons is verlig deur die Lig van u Gees, ons is losgemaak van
            dwaling soos van duisternis.
            En deur die uitdeel van waarneembare vuurtonge en die bo-
            natuurlike werking is ons onderrig in die geloof in U, en is ons
            verlig om oor U te praat as God, saam met die Vader en Heilige
            Gees: een Godheid en mag en gesag.
            U is die afskynsel van die Vader, die volkome gelyke en
            onveranderlike afdruksel van sy wese en sy natuur, die Bron van
            heil en genade.
            Open die lippe van my, sondaar, en leer my hoe en waarvoor ek
            moet bid. Want dit is U wat die groot menigte van my sondes
            ken, maar u goedhartigheid sal die onmeetlikheid daarvan
            oortref. Want kyk, ek staan met vrees voor U, nadat ek die
            wanhoop van my siel in die see van u barmhartigheid gewerp
            het. Rig my lewe, U wat deur u onsegbare woord die hele
            skepping in die krag van wysheid rig. U is die kalm hawe van
            stormgeteisterdes. Maak ook vir my die weg bekend waarop ek
            moet gaan. Skenk aan my gedagtes die Gees van U wysheid.
            Gee aan my dwaasheid die Gees van verstand.
            Oorskadu my dade met die Gees van die vrees vir U.
            en gee opnuut 'n opregte gees in my binneste; en versterk my
            wankelende denke deur u bestierende Gees,
            sodat ek, elke dag deur u goeie Gees gelei na dit wat voordelig
            is, waardig gemaak mag word om u gebooie te onderhou, en
            voortdurend te dink aan u glorieryke wederkoms, wat ons dade
            sal ondersoek.
            Veronagsaam my nie, sodat ek nie mislei word deur die
            verdorwe genietinge van die wêreld nie, maar maak my sterk om
            te streef na die genot van die toekomstige skatte.
            Want U, o Meester, het gesê dat wat iemand ook al in u Naam
            mag vra, hy dit sonder belemmering van u mede-ewige God en
            Vader ontvang.
            Daarom smeek ek, sondaar, u goedheid met die koms van u
            Heilige Gees:




                                    28
            Skenk my vir my heil alles wat ek U gevra het. Ja, Heer, U is die
            ryke voorsiener, die goeie gewer van alle weldade, want dit is U
            wat ons veel meer gee as waarvoor ons vra. U is die
            medelydende, die barmhartige, wat sonder sonde ‘n deelgenoot
            geword het aan ons vlees, en met liefdevolle medelye neig U U
            tot hulle wat voor U kniel, want U het Uself 'n soenoffer gemaak
            vir ons sondes. Heer, skenk u medelye aan u volk. Verhoor ons
            vanuit u heilige hemel. Heilig hulle deur die krag van u reddende
            regterhand. Beskerm hulle onder die skadu van u vleuels. Verag
            nie die werke van u hande nie.
            Teen U alleen het ons gesondig, maar ook U alleen aanbid ons.
            Ons weet nie hoe om ‘n ander God te aanbid of hoe om ons
            hande na ‘n ander God uit te strek nie, o Meester. Vergeef ons
            ons sondes. Aanvaar ons Knielgebede. Strek 'n helpende hand
            na ons almal uit. Aanvaar ons gebed soos welgevallige wierook
            wat opgaan voor die aangesig van u koninkryk wat bo alle
            goedheid is.

En hy voeg hierdie gebed daarby:

            Heer, onse Heer, U bevry ons van al die pyle wat vlieg in die
            dag: bevry ons ook van alles wat in die duisternis bedrywig is.
            Aanvaar as aandoffer die opheffing van ons hande.
            Maak ons waardig om hierdie nag onberispelik te deurloop,
            sonder om deur die bose versoek te word. En verlos ons van
            alle angs en vrees wat van die duiwel na ons kom.
            Skenk ons siele berou, en ons gedagtes besorgdheid oor
            u ondervraging tydens u vreeswekkende en regverdige oordeel.
            Spyker ons vlees aan die vrees vir U, en dood ons lede wat op
            die aarde is, sodat ons gedurende die stilte van die slaap deur
            die oordenking van u oordele met vreugde vervul mag word.
            Verwyder van ons alle onbetaamlike fantasieë en skadelike
            begeertes.
            Laat ons, wanneer die Uur van gebed aanbreek, gesterk in die
            geloof, opstaan, om vordering in u gebooie te maak.

Diaken:     Help ons, red ons, ontferm U oor ons en bewaar ons, o God,
            deur U genade.

Almal:




Diaken:     Terwyl ons ons alheilige, onbevlekte, hooggeseënde en
            glorieryke Meesteres, die Theotokos en immermaagd Maria
            saam met al die Heiliges gedenk, laat ons onsself en mekaar en
            ons hele lewe toevertrou aan Christus ons God.




                                    29
Almal:




Priester:    Deur die welbehae en genade van u Eniggebore Seun, met Wie
             U geloof word, saam met u alheilige, goeie en lewendmakende
             Gees; nou en altyd en tot in ewigheid.

Almal:




Leser/Volk




                                   30
31
                            Derde Knielgebed

Diaken:     Laat ons keer op keer, op ons knieë, bid tot die Heer.

Almal:




Priester:
            Ewig-stromende Bron van Lewe en Lig; skeppende Krag, wat
            mede-ewig is met die Vader: op uitnemende wyse het U die hele
            heilsplan vir sterwelinge voltooi, Christus ons God.
            U het die onlosmaaklike boeie van die dood en die grendels
            van die onderwêreld uitmekaargeruk, en die menigte bose
            geeste vertrap.


                                    32
U het Uself ter wille van ons as reine offer gegee deur u
vlekkelose Liggaam, onaantasbaar en ontoeganklik vir die
sonde, as slagoffer te bied, en deur hierdie huiweringwekkende,
onsegbare Offer het U ons die ewige lewe geskenk. U het in die
onderwêreld afgedaal, die ewige grendels verbrysel en die pad
na bo vir hulle wat daar gesit het, aangedui.
Deur 'n goddelik-wyse lokmiddel het U die onheilstigtende draak
wat in die afgrond woon, gehaak en hom met strikke van
duisternis in Tartarus geboei, terwyl U hom deur u onmeetlike
krag in onuitblusbare vuur en die buitenste duisternis kerker.
Roemryke Wysheid van die Vader, wat U as groot toeverlaat
getoon het van hulle wat bedreig word, en wat hulle verlig wat in
die duister en in die skadu van die dood gesit het: Heer van die
ewige Heerlikheid,
geliefde Seun van die Allerhoogste Vader, ewige Lig uit ewige
Lig, Son van geregtigheid: Luister na ons wat tot U bid, en skenk
rus aan die siele van u dienaars, ons reeds ontslape vaders en
moeders, broers en susters en familielede na die vlees en almal
wat deel van die huishouding van die geloof is, en wat ons nou
gedenk, want by U is die mag oor almal, en in u hand hou U alle
eindes van die aarde. Almagtige Meester, God van ons vaders,
Heer van barmhartigheid, Skepper van die sterflike en
onsterflike geslag, en van die hele menslike natuur, van dit wat
saamgestel en weer ontbind word, van lewe en dood, van ons
verblyf alhier en ons heengaan hiervandaan:
U meet die tyd toe aan die lewendes en bepaal die oomblik van
die dood. U laat na die onderwêreld afdaal, maar U hef ook op.
U boei die mens in siekte, en bevry hom daarvan deur u krag. U
bestuur die teenswoordige dinge tot ons nut en reël ook die
toekomstige tot ons voordeel.
U skenk deur die hoop op die Opstanding lewe aan hulle wat
gewond is deur die angel van die dood. Meester van die heelal,
ons God en ons Verlosser, Hoop van al die eindes van die
aarde en hulle daar ver op see; op hierdie grote, verlossende,
uiteindelike dag van Pinkster, het U ons die Misterie geopenbaar
van die heilige, éénwesenlike, mede-ewige, onverdeelde en
onvermengde Drie-eenheid, asook die koms en teenwoordigheid
van u Heilige en lewendmakende Gees, wat U in die vorm van
vuurtonge oor u heilige apostels uitgestort, en hulle daardeur
verkondigers van ons heilige geloof gemaak, en hulle as
belyders en boodskappers van die ware Teologie bewys het.
Op hierdie volmaakte, heilbringende Fees het U U verwerdig om
smeekbedes om versoening te aanvaar vir hulle wat in die
doderyk vasgehou word, terwyl U ons groot hoop gee dat U
verligting en verkwikking van die kwellinge wat hulle vashou, op
die gestorwenes sal laat neerdaal.
Verhoor ons die nederige en beklaenswaardiges wat tot U bid,
en gee rus aan die siele van u dienaars wat reeds ontslaap het,
in 'n plek van lig, 'n plek van groen weivelde, 'n plek van
verkwikking, waar alle pyn, smart en sugting die wyk geneem
het. Vestig hul siele in die tente van die regverdiges, en skenk
hulle vrede en verligting, want die dode sal U nie loof nie, Here,


                        33
            en dié wat in die doderyk is, waag dit nie om U danksegging te
            bied nie, maar óns, die lewendes, prys U en smeek U; en ons
            dra U gebede om versoening en offers vir hul siele op.

En hy voeg hierdie gebed daarby:

            Grote, ewige, heilige en mensliewende God, U het ons vergun
            om in hierdie uur voor U ontoeganklike heerlikheid te staan, om
            U wonderdade te besing en te loof. Wees ons, u onwaardige
            dienaars, genadig. Skenk ons die genade om U met ‘n
            verbryselde hart op nederige wyse die Driemaalheilige
            lofsang en die danksegging vir u grote weldade, wat U nog altyd
            aan ons bewys het en steeds bewys, op te dra. Heer, dink aan
            ons swakheid en vernietig ons nie vanweë ons ongeregtighede
            nie, maar betoon medelye met ons geringheid, sodat ons mag
            ontsnap aan die duister van die sonde en mag wandel in die lig
            van geregtigheid, en dat ons, vry van alle kwaadwillige aanslae
            van die bose, met die wapenrusting van die lig beklee, mag
            volhard, en U met vrymoedigheid vir alles mag verheerlik, as die
            een, ware mensliewende God.
            Want waarlik, o Meester van die heelal en Skepper, hoe waarlik
            groot is u misterie, die tydelike ontbinding van u skepsels, en
            daarna die binding, en die rus tot in ewigheid. Ons dank U vir
            alles: vir ons koms in hierdie wêreld, en ook vir ons heengaan
            daaruit, wat deur u onbedrieglike belofte in ons die verwagting
            wek van die Opstanding en die lewe sonder bederf. Mag ons
            ons met U toekomstige Wederkoms daarin verheug!
            U is tog die Leidsman van ons Opstanding, die onkreukbare,
            mensliewende Regter oor almal wat geleef het; die Meester en
            Heer van die verskuldigde loon.
            Met die uiterste selfontlediging het U deel gehad aan dieselfde
            vlees en bloed en, toe U vrywillig in die versoeking gekom het,
            ook aan ons onskuldige gevoelens, terwyl U ook nog innige
            medelye op Uself geneem het; en daar U self versoek is in wat
            U gely het, het U uit eie wil ‘n hulp geword vir ons wat versoek
            word. En daarom het U ons ook tot u eie hartstogteloosheid
            opgeroep.
            Neem dan ons gebede en smekinge aan, o Meester, en skenk
            rus aan al ons vaders en moeders, broers en susters, ons
            kinders en ons familielede en naasbestaandes, en aan al die
            siele wat ontslaap het in die hoop op die Opstanding tot die
            ewige Lewe. Vestig hul geeste en name in die Boek van die
            Lewe, in die boesem van Abraham, Isak en Jakob, in die Land
            van die Lewendes, in die Koninkryk van die Hemele, in die
            Paradys van genietinge. Lei hulle almal in u heilige woninge
            deur u stralende Engele en laat ook ons liggame opstaan op die
            dag wat u vasgetel het, volgens u heilige en onfeilbare beloftes.
            Vir u dienaars, Heer, is daar geen dood wanneer ons van ons
            liggaam skei en na U, ons God, gaan nie, maar dit is eerder 'n
            oorgang uit die verdrietige na die betere wat die hart kan
            verheug, en dit is rus en vreugde. En as ons enigsins teen U
            gesondig het, wees ons en hulle genadig, want daar is niemand


                                    34
            rein en sonder vlek voor u aangesig nie, al was sy lewe net een
            dag lank, buiten U alleen wat sonder sonde op aarde verskyn
            het, ons Here Jesus Christus, deur Wie ons almal hoop om
            barmhartigheid en vergifnis van sonde te verkry.
            Daar U ‘n goeie en mensliewende God is, skeld ons en hulle
            daarom kwyt, vergewe en spreek ons vry van ons foute, opsetlik
            en onopsetlik, bewus of onbewus begaan, openlik of in die
            geheim, in dade, gedagtes en woorde, in al ons optredes en
            bewegings.
            Skenk vryheid en vergewing aan hulle wat ons voorafgegaan
            het. Seën ons wat hier teenwoordig is; skenk ons en heel u volk
            'n gelukkige en vreedsame voleinding. Open vir ons die medelye
            van u barmhartigheid en mensliewendheid tydens u
            huiweringwekkende en angsaanjaende Wederkoms, en maak
            ons dan waardig om aan u Koninkryk deel te hê.

En hy voeg ook hierdie gebed by:

            Grote en allerhoogste God, wat alleen onsterflik is en woon in
            ontoeganklike Lig, wat heel die skepping met wysheid geformeer
            het, wat die lig en duisternis geskei het, wat die son daargestel
            het om oor die dag en die maan en die sterre om oor die nag te
            heers. U het ons, sondaars, waardig geag om vandag voor u
            aanskyn te kom, om U te loof en U die aanderediens op te dra.
            Mensliewende Heer, laat ons gebed soos wierook voor u
            aangesig opgaan en aanvaar dit as 'n aangename reukoffer.
            Gee dat hierdie aand en die nag wat voorlê vir ons vreedsaam
            sal wees. Beklee ons met die wapens van die Lig. Bevry ons
            van die skrik van die nag en van alles wat in die duisternis
            bedrywig is. Gee dat die slaap, wat U ons in ons swakheid vir
            rus geskenk het, vir ons sonder enige duiwelse fantasieë sal
            wees.
            Ja, Meester van die heelal, skenker van die goeie, mag ons op
            ons beddens tot ootmoed beweeg, selfs in die nag u alheilige
            Naam gedenk. Mag ons verlig word deur die oordenking van u
            gebooie en met vreugde in ons siel opstaan om u goedheid te
            verheerlik, terwyl ons gebede en smekinge, vir ons eie sondes
            en dié van u hele volk aan u goedhartigheid opdra. Besoek hulle
            in u barmhartigheid deur die gebede van die heilige Theotokos.


Diaken:     Help ons, red ons, ontferm U oor ons en bewaar ons, o God,
            deur U genade.

Almal:




                                    35
Diaken:     Terwyl ons ons alheilige, onbevlekte, hooggeseënde en
            glorieryke Meesteres, die Theotokos en immermaagd Maria
            saam met al die Heiliges gedenk, laat ons onsself en mekaar en
            ons hele lewe toevertrou aan Christus ons God.

Almal:




Priester:   Want U is ons rus, na liggaam en siel; en tot U stuur ons die lof
            omhoog: tot die Vader en die Seun en Heilige Gees; nou en
            altyd en tot in ewigheid.

Almal:




Diaken*     Laat ons ons aandgebed tot die Here voleindig.

Volk




Diaken*     Help ons, red ons, ontferm U oor ons en bewaar ons, o God,
            deur U genade.
Volk




Diaken*     Dat die hele aand volmaak, heilig, vreedsaam en sonder sonde
            mag wees, vra ons die Heer.

Volk




                                    36
Diaken*   Om 'n engel van vrede, 'n getroue gids en behoeder van ons
          siele en liggame, vra ons die Heer.


Volk




Diaken*   Om vergifnis en kwytskelding van ons sondes en oortredinge,
          vra ons die Heer.

Volk




Diaken*   Om dit wat goed en voordelig is vir ons siele, en om vrede vir die
          wêreld, vra ons die Heer.
Volk




Diaken*   Dat ons die oorblywende tyd van ons lewe in vrede en
          boetvaardigheid mag voleindig, vra ons die Heer.

Volk




Diaken*   Om 'n Christelike einde aan ons lewens, vreedsaam en sonder
          lyding of rede tot skaamte, en om 'n goeie verweer voor die
          ontsagwekkende regterstoel van Christus, laat ons vra.

Volk




                                  37
Diaken*      Terwyl ons ons alheilige, onbevlekte, hooggeseënde en
             glorieryke Meesteres, die Theotokos en immermaagd Maria,
             saam met al die heiliges gedenk, laat ons onsself en mekaar en
             ons hele lewe toevertrou aan Christus ons God.

Volk




Priester     Want U is 'n goeie en mensliewende God, en tot U stuur ons die
             lof omhoog, tot die Vader en die Seun en die Heilige Gees, nou
             en altyd en tot in ewigheid.


Volk




Priester     Vrede vir almal.

Volk




Diaken*      Laat ons ons hoofde buig voor die Heer.

Volk




Die Priester doen in 'n gedempte toon

                       Die Gebed van die Hoofbuiging

Priester   O Here, ons God, wat die hemele neergebuig en vir die verlossing
           van die menslike geslag neergedaal het, kyk neer op u dienaars en
           op u erfdeel, want voor U, die ontsagwekkende dog mensliewende
           Regter, het u dienaars die hoof gebuig en in onderdanigheid die
           nek tot U geneig, sonder enige verwagting van menslike hulp, maar
           wagtend op u barmhartigheid en in afwagting op u verlossing.


                                        38
         Behoed hulle te alle tye, ook vanaand en vannag, teen alle vyande,
         teen alle vyandige werkinge van die duiwel en teen ydele gedagtes
         en bose bedenksels.
          (hardop) Geloof en verheerlik word die heerskappy van u
         Koninkryk, van die Vader en die Seun en die Heilige Gees, nou en
         altyd en tot in ewigheid.

Volk




                              Die Apostiga

Toon 3




                                   39
40
Leser:   Skep in my ‘n rein hart, o God, en gee opnuut ‘n opregte gees in
         my binneste.




                                 41
42
Leser:   Verwerp my nie van u aangesig nie, en neem u Heilige Gees nie
         van my weg nie.




                                43
44
Leser    Eer aan die Vader en aan die Seun en aan die Heilige Gees,
         nou en altyd en tot in ewigheid. Amen.


Toon 8




                                45
46
47
48
Die Loflied van Sint Simeon die Goddraer (Lukas 2:29)

Toon 6




                                    49
Leser/Priester      Heilige God, Heilige Magtige, Heilige Onsterflike, ontferm
                    U oor ons.

Volk                Heilige God, Heilige Magtige, Heilige Onsterflike, ontferm
                    U oor ons.

Leser/Priester      Heilige God, Heilige Magtige, Heilige Onsterflike, ontferm
                    U oor ons.


Volk                Eer aan die Vader en aan die Seun en aan die Heilige
                    Gees,
Leser/Priester      nou en altyd en tot in ewigheid. Amen.

Volk                Alheilige Drie-eenheid, ontferm U oor ons.
                    Here, reinig ons van ons sondes.
                    Meester, vergeef ons ons oortredinge.
                    Heilige, besoek en genees ons swakhede,
                    om u Naams ontwil.

Leser/Priester      Here, ontferm U. Here, ontferm U. Here, ontferm U.

Volk                Eer aan die Vader en aan die Seun en aan die Heilige
                    Gees,

Leser/Priester      nou en altyd en tot in ewigheid. Amen.

Volk                Onse Vader, wat in die hemele is,
                    laat U naam geheilig word.
                    Laat U koninkryk kom.
                    Laat U wil geskied
                    soos in die hemel net so ook op die aarde.
                    Gee ons vandag ons daaglikse brood
                    en vergeef ons ons skulde
                    soos ons ook ons skuldenaars vergewe
                    en lei ons nie in versoeking nie
                    maar verlos ons van die bose.

Priester            Want aan U behoort die Koninkryk en die krag en die
                    heerlikheid, aan die Vader en die Seun en die Heilige
                    Gees, nou en altyd en tot in ewigheid.

Volk                Amen.


Die Apolitikion word drie-maal gesing.




                                         50
Toon 8




                          (3X)

Diaken*   Wysheid.



                     51
Volk




Priester   Geseënd is Hy wat Is, Christus ons ware God, immer, nou en
           altyd en tot in ewigheid.

Volk




                                  52
Priester     Hoogheilige Theotokos, red ons.

Volk




Die Priester staan in die heilige Deure met die gesig na die Volk, en doen die
Groot Wegsending soos volg:



Priester     Eer aan U, Christus God, ons hoop, eer aan U.




                                      53
Volk




Priester   Mag Hy wat Homself uit die boesem van die Vader ontledig het,
           en ons hele menslike natuur aangeneem en vergoddelik het, en
           daarna weer na die hemel opgevaar het, en gaan sit het aan



                                  54
       die regterhand van God, die Vader, en wat die goddelike,
       heilige, eenwesenlike en mede-ewige Gees, gelyk in mag en
       gelyk in heerlikheid, neergestuur het op sy heilige dissipels en
       Apostels, en hulle deur Hom verlig het, en deur hulle die hele
       wêreld, Christus ons ware God, deur die gebede van sy al-
       onbevlekte, al-onskuldige, heilige Moeder, van die heilige,
       glorieryke, alomgeëerde, God-verkondigende en Geesdraende
       Apostels, en van al die heiliges, Hom oor ons ontferm en ons
       red deur sy goedheid. Amen.

       Deur die gebede van ons heilige vaders, Here Jesus Christus
       ons God, ontferm U oor ons en red ons.

Volk




                               55
                   Gebede by die Aansteek van die Lampe
Eerste Gebed
O Here, medelydend en barmhartig, lankmoedig en vol ontferming, hoor ons
gebed, en let op die stem van ons smeking. Bewerk vir ons 'n teken ten
goede. Lei ons op u weg, om in u waarheid te wandel. Maak ons harte bly om
u heilige Naam te vrees, want U is groot en doen wonders. U alleen is God,
en daar is niemand soos U onder die gode nie, Here: kragtig in
barmhartigheid, en edel in mag, om almal wat op u heilige Naam hoop te help
en te vertroos en te red.
Want U kom toe alle heerlikheid, eer en aanbidding, Vader, Seun en Heilige
Gees, nou en altyd en tot in ewigheid. Amen.
Tweede Gebed
Here, bestraf ons nie in u toorn nie, tugtig ons nie in u woede nie, maar
handel met ons volgens u goedertierenheid, o geneesheer en heler van ons
siele. Lei ons na die hawe van u wil. Verlig die oë van ons harte tot die kennis
van u waarheid, en gee dat ons die res van die dag en ons hele lewe in vrede
en sonder sonde mag deurbring, deur die gebede van die Theotokos en al die
Heiliges.
Want aan U behoort die mag, en aan U behoort die koninkryk en die krag en
die heerlikheid: aan die Vader en die Seun en die Heilige Gees, nou en altyd
en tot in ewigheid. Amen.
Derde Gebed
Here, ons God, dink aan ons, u sondige en nuttelose dienaars, wanneer ons u
heilige Naam aanroep, en beskaam ons nie in die verwagting op u
barmhartigheid nie, maar skenk ons, Here, genadiglik alles wat ons vra wat vir
ons tot heil sal wees en ag ons waardig om U met ons hele hart lief te hê en
te vrees, en om in alles u wil te doen.
Want U is 'n goeie en mensliewende God, en tot U stuur ons die lof omhoog,
tot die Vader en die Seun en die Heilige Gees, nou en altyd en tot in
ewigheid. Amen.
Vierde Gebed
U wat deur die heilige Kragte met nimmerswygende gesange en
onophoudelike lofliedere besing word, vul ons mond met u lof, om u heilige
Naam te verhef en gee ons 'n aandeel en erfdeel saam met almal wat u in
waarheid vrees, en wat u gebooie onderhou, deur die gebede van die heilige
Theotokos en al u Heiliges.
Want U kom toe alle heerlikheid, eer en aanbidding, Vader, Seun en Heilige
Gees, nou en altyd en tot in ewigheid. Amen.
Vyfde Gebed
Here, Here, wat die heelal in u vlekkelose hand hou, wat lankmoedig teenoor
ons almal is en bedroef is oor ons boosheid, dink aan u medelye en u
barmhartigheid Besoek ons in u goedheid, en gee dat ons die res van dag die


                                      56
veelsoortige liste van die bose mag ontvlug, en bewaar ons lewe van alle
aanslae, deur die genade van u Alheilige Gees.
Deur die barmhartigheid en mensliewendheid van u eniggebore Seun, met
wie U geloof word, saam met u alheilige, goeie en lewendmakende Gees, nou
en altyd en tot in ewigheid. Amen.
Sesde Gebed
O God, groot en wonderbaar, wat die heelal met onuitspreeklike goedheid en
ryke voorsienigheid bestuur, wat ons ook die goeie van hierdie wêreld
geskenk het, en ons die pand van die beloofde Koninkryk gegee het deur die
goeie wat reeds aan ons geskenk is, wat ons gedurende dié deel van die dag
wat verby is in staat gestel het om alle kwaad te vermy, gee dat ons ook die
oorblywende deel onberispelik voor u heilige heerlikheid mag voltooi, terwyl
ons U, ons enigste goeie en mensliewende God, besing.
Want U is ons God, en tot U stuur ons die lof omhoog, tot die Vader en die
Seun en die Heilige Gees, nou en altyd en tot in ewigheid. Amen.
Sewende Gebed
O grote en allerhoogste God, wat alleen onsterflik is, wat woon in
ontoeganklike lig, wat die hele skepping met wysheid gevorm het, wat die lig
en die duisternis van mekaar geskei het, en wat die son daargestel het om te
heers oor die dag, en die maan en die sterre oor die nag, wat ons, sondaars,
waardig geag het om in hierdie uur in dankbare erkentlikheid voor u aangesig
te kom, en U ons aand-lofgesang te bring: Laat ons gebed soos wierook voor
u aangesig opgaan, en aanvaar dit as 'n welriekende geur. Gee dat ons
hierdie aand en die nag wat voorlê in vrede mag deurbring. Beklee ons met
die wapens van die lig. Red ons van die vrees van die nag, en van alles wat in
duisternis rondsluip. Gee ons die slaap, wat U ons in ons swakheid vir rus
geskenk het, vry van alle duiwelse fantasieë. Ja, Meester van die heelal,
gewer van die goeie, mag ons ons ook op ons beddens verootmoedig en aan
u naam dink in die nag, en mag ons, verlig deur die oordenking van u
gebooie, met blymoedigheid van siel opstaan om die lof van u goedheid te
besing, terwyl ons gebede en smekinge, vir ons eie sondes en dié van u hele
volk, voor u medelye opdra. Besoek hulle in u barmhartigheid, deur die
gebede van die heilige Theotokos.
Want U is 'n goeie en mensliewende God, en tot U stuur ons die lof omhoog,
tot die Vader en die Seun en die Heilige Gees, nou en altyd en tot in
ewigheid. Amen.

             **********************************************




                                        57
