                                         1


Menaion Desember 3 Die H. Profeet Sefanja
Die Veranderlike vir die Vesperdiens
By “Heer, ek het U aangeroep…” maak ons voorsiening vir 6 verse en sing die
volgende stigiere.
Toon 4
U het u Profeet as lewende wolk geopenbaar, o Onsterflike,
toe u water wat tot in die ware ewige lewe opspring, uitgestuur,
en die Alheilige Gees ryklik geskenk het,
Eenwesenlik met U, die Almagtige Vader en U Seun,
wat U uit u wese laat voortstraal het.
Deur Hom het hy die verlossende koms van Christus ons God vooraf bekend
gemaak
en aan al die nasies verlossing vooraf verkondig.

Jy wat deur reinheid van gees die straal van die Goddelike glans ontvang
en ‘n Goddelike woordvoerder, voorspeller en uitlegger geword het,
is as mond van die Gees wat deur God beweeg word, bewys,
daar jy wat deur Hom aan jou getoon is, bekendmaak
en aan al die nasies die heil wat geskenk is
en die koninkryk van Christus duidelik maak, o aleerwaardige.
Smeek Hom om ons siele te red en te verlig.

Daar jy tereg deur die aanskoue van God verlig is
met profetiese kontemplasie en genade vereer is,
en die Goddelike saligheid waardig geag is, o God-geïnspireerde,
gebruik nou jou vrymoedigheid teenoor die Algoeie,
asook jou medelye
en hou nie op om te smeek ten behoewe van hulle
wat jou met geloof loof en eer as eerwaardige Godbevange orakel,
dat ons siele van gevare bevry en gered mag word.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.
Theotokion – Toon 4
Sodat u aan almal die oorvloed van u barmhartigheid
en die grenslose see van u goedheid mag openbaar, o Reine,
wis al u dienaars se sondes uit.
Want daar u die Moeder van God is,
het u gesag oor die skepping
en bestier u alles deur u mag, soos u dit wil hê.
Want die genade van die Heilige Gees woon kennelik in u
en werk altyd saam met u in alles, o Allersalige.
                                          2


Of die Kruistheotokion (op Dinsdag- en Donderdagaande) – Toon 4
Jammer nie oor My, o Moeder,
wanneer U My wat u sonder bederf gebaar het
aan die Kruis sien hang nie,
Ek wat die aarde vryelik bo die waters gehang
en die breedte van die hemel deur ‘n woord gespan het.
Want Ek sal opstaan en verheerlik word
en die paleise van die Doderyk deur my mag verbrysel
en Ek sal sy mag uitwis
en sterwelinge van sy slawerny verlos,
omdat Ek goedhartig is,
en Ek sal hulle na my eie Vader bring,
daar Ek mensliewend is.

Apolitikion – Toon 2

Terwyl ons die gedagtenis van u Profeet Sefanja vier,
smeek ons U deur hom,
red ons siele, o Heer.


Die Veranderlike vir die Mettediens
Kathisma ná die Derde Ode van die Kanon (wat nog vertaal moet word)
Toon 3
Daar jy Goddelike verligting van die Here ontvang het,
het jy duidelik verkondig dat die koninkryk van heerlikheid sou kom,
wat verlossing uit Sion laat opkom
en ewiglewende lig tot aan die eindes van die wêreld laat straal.
Smeek Hom dringend om ons sy groot barmhartigheid te skenk,

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.
Theotokion – Toon 3
U het ‘n heilige tabernakel van die Here geword,
o enig alreine Moeder van God,
daar u die Engele in reinheid oortref het.
Reinig my wat meer as almal deur die vlees se oortredinge besmeer is,
deur die Goddelike waters van u gebede,
daar u oor groot barmhartigheid beskik, o eerwaardige.

Of die Kruistheotokion (op Woensdag- en Vrydagoggende) – Toon 3

Toe die onbevlekte Ooilam,
die ongeskonde Maagdelike Moeder van die Woord,
Hom wat sonder barensweë uit haar gespruit het
aan die Kruis sien hang,
                                          3


het sy soos vir ‘n moeder gepas, gejammer en uitgeroep:
“Wee my, my Kind,
hoe ly U in u begeerte om die mens van die oneer van die hartstogte te red.

Sinaksarion
Op die 3de van vandeesmaand, die gedagtenis aan die Heilige Profeet Sefanja.
Verse.        Hy wat voorheen tot Sion uitgeroep het: “Verheug jou grootliks,”
              verheug hom waar hy by God staan, naamlik Sefanja.


              Op die 3de het die deurlugtige Sefanja sy lewe prysgegee.
Op dieselfde dag die Gedagtenis aan die Heilige Hiëromartelaar Theodorus van
Alexandrië.

Op dieselfde dag die Gedagtenis aan ons Heilige Vader Theodulus, die Eparg.
Op dieselfde dag die Gedagtenis aan ons Heilige vader Johannes, Biskop van
Kolonia, die Hesychas.
Op dieselfde dag is die Heilige Agapius, Seleucus en Mamas deur die swaard
vervolmaak.
Ons Heilige Vader Theodulus die Ciprioot wat in vrede vervolmaak is.
Die Gedagtenis aan die Heilige Hiëromartelaar Gabriël, wat vroeër Biskop van
Ganos was, maar later van Prusa, en wat in die jaar 1659 as martelaar getuienis
afgelê het.
Die Heilige Nuwemartelaar Angelis wat in 1813 op Chios gestry en deur die swaard
vervolmaak is.
Deur die gebede van u heiliges, o God, ontferm U oor ons. Amen.
Eksapostilarion – Toon 2
Mag jy, o Alwyse,
waar jy saam met die liggaamlose ordes
in die allerhoogste by die Ontoeganklike staan
en sonder bemiddeling deur die Drie-eenheid
en die strale wat uit Hom kom, verlig word,
deur jou gebede geestelike lig toebedeel
aan hulle wat met met liefde jou eerwaardige, luisterryke fees vier
en jou, o salige Profeet Sefanja,
met gesange kroon.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.
Theotokion – Toon 2
Hy wat daar bo deur die Engele as God verheerlik word, o Onbevlekte,
                                         4


het sonder om van die boesem van die Vader afstand te doen,
op onuitspreeklike wyse met hulle wat hier onder is, omgegaan,
en u was die bemiddelaar van hierdie verlossing, o Reine,
daar u bo alle rede uit u reine bloed aan Hom vlees verleen het.
Smeek Hom om u dienaars vergewing van oortredinge te skenk.

Die res van die Mettediens en die Wegsending
