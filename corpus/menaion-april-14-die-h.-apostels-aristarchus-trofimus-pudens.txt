                                         1


Menaion April 14 Die H. Apostels uit die 70 Aristarchus, Pudens en Trofimus.
Die Veranderlike vir die Vesperdiens
Toon 1       (Πανεύφηµοι Μάρτυρες)
Deur die woord van Goddelike wysheid, o alwyse Apostels,
het julle volkere geheel en al van onkunde verlos
en hul as gereddes na die Woord gebring
wat uit die ongeskape Vader voortgestraal het.
Bid tot Hom dat ons siele vrede
en groot barmhartigheid geskenk mag word.

Laat ons Pudens, die wyse Aristarchus en die Heilige Trofimus.
die ware heroute van Christus, loof.
Want met die warmte van Goddelike genade
het hulle met die winter van dwaling weggedoen,
en nou het hulle by die nimmer-tanende lig gaan woon
wat hulle as beloning vir hulle arbeid ge-oes het,
en is hul deur onsegbare deelname vergoddelik.

In navolging van jul beroemde leermeester Paulus, o Glorierykes,
het julle baie gevare verduur,
is julle in die gevangenis toegesluit en het julle moeite beleef,
en het julle aan die einde as martelare gestry
toe julle deur die swaard onthoof is.
Bid tot Christus dat ons siele vrede
en groot barmhartigheid geskenk mag word.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Theotokion – Toon 1       (Πανεύφηµοι Μάρτυρες)

O ruime land van God, wyer as die hemele,
verruim my wat deur die hartstogte klein gemaak
en deur die aanvalle van versoekinge benou is,
vergroot my wat in die engtes verkeer
en bring die dinge wat daagliks met my gebeur tot kalmte
deur die koel bries van u gebede, o Al-onskuldige.

Of die Kruistheotokion (op Dinsdag- en Donderdagaande)

Toon 1       (Πανεύφηµοι Μάρτυρες)

“‘n Swaard het my hart deurboor, o my Seun”, het die Maagd gesê
toe sy Christus aan die boom sien hang,
“en dit skeur my, soos Simeon destyds aan my voorspel het.
Maar staan op, o Onsterflike,
en verheerlik u Moeder en diensmaagd saam met U, bid ek U.”
                                          2


Apolitikion van die Apostels – Toon 3
O Heilige Apostels,
bid tot die barmhartige God
dat Hy ons siele vergewing van oortredinge sal skenk.

Die Veranderlike vir die Mettediens

Kathisma ná die Derde Ode van die Kanon (wat nog vertaal moet word)

Toon 4              (Ἐπεφάνης σήµερον)

Daar julle lote van die lewedraende wingerdstok is,
het julle druiwetrosse gedra
wat vir ons die wyn van die lewe laat drup,
o ingewydes van die hemel
en Apostels van die Heer.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Theotokion – Toon 4        (Ἐπεφάνης σήµερον)

Reinig deur u voorbidding,
o onbevlekte, goeie Moeder van God,
my siel wat deur die hartstogte van die sonde besmeer is.
Want u is die verlossende reiniging.

Of die Kruistheotokion (op Woensdag- en Vrydagoggende)

Toon 4        (Ἐπεφάνης σήµερον)

Toe die onskuldige Ooilam en reine Moeder
die Lam aan ‘n Kruishout vasgeslaan sien,
het sy luid uitgeroep:
“O Woord, ek besing u Goddelike lyding.”

Sinaksarion

Op die 14de van vandeesmaand die Gedagtenis aan die Heilige Apostels uit die
Sewentig, Aristarchus, Pudens en Trofimus.

Verse.        Ek eer Aristarchus as held,
              want hy was tot die swaard toe heldhaftig.

              Waarheen het jy weggegaan, toe jy onthoof is, o Pudens?
              Waar anders het ek weggegaan, as na onverganklike roem?

              Daar Trofimus baie na die genot van die hemel verlang het,
              is hy as voer na die skerpgemaakte swaard meegevoer.
                                         3



             Op die 13de het die dissipels heengegaan.

Op dieselfde dag die Gedagtenis aan die Heilige Martelaar Ardalion, die Akteur.

Op dieselfde dag die Gedagtenis aan die Heilige Martelares Thomaïs.

Deur die gebede van u Heiliges, o God, ontferm U oor ons. Amen.
