                                       1


Die Veranderlike vir die Goddelike Liturgie van die H. Johannes
Chrysostomos vir die Ontmoeting van ons Here en God en Verlosser
Jesus Christus

Eerste Antifoon – Toon Twee

V1.    My hart het 'n goeie woord geuiter. Ek maak my dade aan die koning
       bekend. (Ps. 44:1)

Deur die gebede van die Theotokos, o Heiland, red ons.

v.2    My tong is die pen van 'n snelskrywende skrywer. (Ps. 44:1)
v.3.   U is skoner as die mensekinders. Genade is uitgestort op u lippe. (Ps.
       44:2 )
v.4    Daarom het God u geseën vir ewig. (Ps. 44:2)

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.
Deur die gebede van die Theotokos, o Heiland, red ons.

Tweede Antifoon – Toon Twee

V1.     Gord u swaard aan u heup, o Magtige, in u aanvalligheid en u
       skoonheid (Ps. 44:3)

Red, o Seun van God, wat gedra is in die arms van die regverdige
Simeon, ons wat tot U sing: Halleluja.

V. 2   Buig u boog en wees voorspoedig en regeer as koning ter wille van
       waarheid en sagmoedigheid en geregtigheid. (Ps. 44:4)
v.3    U pyle is skerpgemaak, o Magtige, -volke sal onder U val-, in die harte
       van die koning se vyande. (Ps. 44:5)
v.4    U troon, o God, is tot in ewigheid. Die septer van u koninkryk is 'n
       septer van regverdigheid. (Ps. 44:6)

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.
Eniggebore Seun en Woord…

Derde Antifoon – Toon 1

V.1    Luister, o dogter en kyk en neig u oor, en vergeet u volk, en die huis
       van u vader (Ps. 44:10)

Toon 1

Verheug u, begenadigde Maagd Theotokos,
want uit u het die Son van Geregtigheid opgegaan,
Christus ons God,
om hulle te verlig wat in die duister verkeer.
                                        2


Verheug jou ook, regverdige Grysaard,
want jy het in jou arms die Bevryder van ons siele ontvang
wat ons ook die Opstanding skenk.

V.2    Die rykes van die volk sal U om u guns smeek. (Ps. 44:13)
V.3    Ek sal u naam vermeld van geslag tot geslag. (Ps. 44:17)

Die Lied van die Intog

Die Here het sy heil voor al die volke bekend gemaak. Red, o Seun van God,
wat gedra is in die arms van die regverdige Simeon, ons wat tot U sing:
Halleluja.

Apolitikion van die Fees – Toon 1

Wees bly, begenadigde Maagd Theotokos,….

Kontakion – Toon 1

Nadat U die maagdelike skoot
deur u geboorte geheilig het,
en die hande van Simeon, soos gepas, geseën het,
het U ook nou gekom en ons gered, o Christus God.
Maar gee vrede aan die staatbestuur
ten tye van konflik,
en versterk die Ortodokse Christene, vir wie U lief is,
O enig Mensliewende.

Prokimenon – Toon 3. Lofsang van die Theotokos (Lukas 1)

My siel maak die Here groot, en my gees is verheug in God, my Saligmaker.
Vers: Omdat Hy die nederigheid van sy diensmaagd aangesien het, want
kyk, van nou af sal al die geslagte my salig noem.

Die Lesing uit die Brief van Paulus aan die Hebreërs (7:7-17)

Broeders, sonder enige teëspraak word die mindere deur die meerdere
geseën. En hier neem wel sterflike mense tiendes, maar dáár een van wie
getuig word dat hy lewe. En, om so te sê, het ook Levi wat tiendes ontvang,
deur Abraham tiendes gegee; want hy was nog in die lendene van sy vader
toe Melgisédek hom tegemoetgegaan het. As daar dan volkomenheid deur
die Levitiese priesterskap was – want met die oog daarop het die volk die wet
ontvang – waarom was dit nog nodig dat 'n ander priester moes opstaan
volgens die orde van Melgisédek en dat hy dit nie volgens die orde van Aäron
genoem word nie? Want met verandering van die priesterskap kom daar
noodsaaklik ook verandering van die wet; omdat Hy met die oog op wie
hierdie dinge gesê word, aan 'n ander stam behoort het waaruit niemand die
altaar bedien het nie. Want dit is volkome duidelik dat onse Here uit Juda
voortgespruit het, en met betrekking tot hierdie stam het Moses niks gesê van
die priesterskap nie. En nog baie duideliker is dit as daar 'n ander priester
                                       3


opstaan na die ewebeeld van Melgisédek, een wat dit geword het nie
kragtens die wet van 'n vleeslike gebod nie, maar uit die krag van die
onvernietigbare lewe. Want Hy getuig: U is priester vir ewig volgens die orde
van Melgisédek.

Halleluja (3x) Toon 4. Lofsang van Simeon (Lukas 2)

Nou laat U, Here, u dienskneg gaan in vrede volgens u woord, omdat my oë u
heil gesien het, wat U berei het voor die oë van al die volke.
Vers. 'n Lig tot verligting van die nasies en tot heerlikheid van u volk Israel.

Die Lesing uit die Evangelie volgens Lukas (2:22-40)

In daardie tyd het Sy ouers die kind Jesus na Jerusalem gebring om Hom aan
die Here voor te stel, soos geskrywe is in die wet van die Here: Elke manlike
kind wat die moederskoot open, sal heilig vir die Here genoem word; en om
die offer te gee volgens wat gesê is in die wet van die Here: 'n paar
tortelduiwe of twee jong duiwe.

En daar was 'm man in Jerusalem met die naam van Símeon; en hierdie man
was regverdig en vroom en het die vertroosting van Israel verwag, en die
Heilige Gees was op hom. En aan hom was dit deur die Heilige Gees
geopenbaar dat hy die dood nie sou sien voordat hy die Christus van die Here
gesien het nie. En hy het deur die Gees in die tempel gekom; en toe die ouers
die Kindjie Jesus in bring om met Hom te handel volgens die gebruik van die
wet, het hy Hom in sy arms geneem en God geloof en gesê: Nou laat U,
Here, U dienskneg gaan in vrede volgens U woord, omdat my oë U heil
gesien het, wat U berei het voor die oë van al die volke – 'n lig tot verligting
van die nasies en tot heerlikheid van U volk Israel. En Josef en Sy moeder het
hulle verwonder oor die dinge wat van Hom gesê is. En Símeon het hulle
geseën en aan Maria, Sy moeder, gesê: Kyk, hierdie Kind is bestemd tot 'n
val en 'n opstanding van baie in Israel en tot 'n teken wat weerspreek sal word
– ja, 'n swaard sal deur jou eie siel gaan – sodat die gedagtes uit baie harte
openbaar kan word. En daar was Anna, 'n profetes, die dogter van Fánuel, uit
die stam van Aser. Sy was op baie ver gevorderde leeftyd en het van haar
maagdom af sewe jaar lank met haar man saamgelewe; en sy was 'n
weduwee van omtrent vier-en-tagtig jaar. Sy het nie weggebly van die tempel
nie, en met vaste en gebede God gedien, nag en dag. En sy het in dieselfde
uur daar gekom en die Here geprys en van Hom gespreek met almal in
Jerusalem wat die verlossing verwag het. En toe hulle alles volbring het wat
volgens die wet van die Here was, het hulle teruggegaan na Galiléa, na hulle
stad Násaret. En die Kindjie het gegroei en sterk geword in die Gees en vol
van wysheid. En die genade van God was op Hom.

In die plek van “Dit is waarlik gepas” – Toon 3

O Theotokos, die hoop van al die Christene,
Behoed, bewaak en bewaar hulle wat op u hoop.
Laat ons, die gelowiges, 'n beeld in die skadu en letter van die Wet raaksien:
Elke manlike kind wat die moederskoot open, word aan God toegewy.
                                    4


Laat ons daarom die eersgebore Woord,
Seun van die beginlose Vader verheerlik,
die eersgeborene van 'n Moeder wat geen ervaring van 'n man gehad het nie

Kommunielied

Ek sal die beker van heil opneem en die naam van die Here aanroep. (Ps.
115:3)

Wegsending: Mag Hy wat Hom, ter wille van ons verlossing, verwerdig het
om in die arms van die regverdige Simeon gedra te word, Christus ons ware
God,...
