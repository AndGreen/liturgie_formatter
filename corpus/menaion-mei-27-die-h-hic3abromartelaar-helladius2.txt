                                          1


Menaion Mei 27 die H. Hiëromartelaar Helladius

By “Heer, ek het U aangeroep…” sing ons 3 stigiere van die Fees en 3 van die
Heilige.

Toon 1       (Πανεύφηµοι Μάρτυρες)

O Godgesinde Helladius,
met die kleursel van jou eie bloed
het jy die Goddelike kledy van die priesterskap versier,
waarmee jy die hemelse paleise binnegegaan het
en by die troon van die Meester staan.
Smeek Hom nou
dat ons siele vrede en groot barmhartigheid geskenk mag word.

O Godgesinde Helladius,
toe Christus aan jou verskyn,
het Hy deur genade al jou etterende wonde genees;
want om sy ontwil het jy openlik gekies om gefolter te word
en het jy elke moontlike mishandeling verduur.
Smeek Hom daarom
dat ons siele vrede en groot barmhartigheid geskenk mag word.

O Godgesinde Helladius,
jy het die aard van vuur beteuel
en onaangetas daardeur gebly.
Want die dou van God het jou omgeef en jou veilig bewaar,
terwyl dit jou vyande beskaam het.
En smeek Hom nou
dat ons siele vrede en groot barmhartigheid geskenk mag word.

Theotokion, indien die Apostelvas in swang is.

Toon 1       (Πανεύφηµοι Μάρτυρες)

U alleen, o Reine, was ‘n woning van die Lig
wat uit die Vader voortgestraal het.
Daarom roep ek uit tot u:
Verlig met die lig van die deugde my siel
wat deur die hartstogte verduister is,
en laat dit op die oordeelsdag, o Onbevlekte,
in u ligtende wonings woon.

Of die Kruistehotokion (op Dinsdag- en Donderdagaand)

Toon 1       (Πανεύφηµοι Μάρτυρες)

Toe die Maagd u onregverdige doding sien, o Christus,
het sy in bitter smart tot U uitgeroep:
“My liefste Kind, hoe ly U so onregverdiglik?
Hoe hang U aan die Boom,
                                           2


U wat die hele aarde bo die waters opgehang het?
Laat my, u Moeder en u diensmaagd nie alleen agter nie, o Weldoener ryk aan
barmhartigheid, bid ek U.”

Apolitikion – Toon 4

Jy het die Apostels se lewenswyse deelagtig geword
en 'n opvolger van hulle trone geword, o God-geïnspireerde;
jy het die manier van doen gevind
wat toegang gee tot die hoogtes van kontemplasie.
Daarom sny jy die woord van die waarheid reg aan,
en het jy in die geloof die stryd ten bloede gestry.
O Hiëromartelaar Helladius,
bid tot Christus ons God
dat ons siele gered mag word.

Die Veranderlike vir die Mettediens

Kathisma ná die Derde Ode van die Kanon (wat nog vertaal moet word)

Toon 1       (Τὸν τάφον σου Σωτὴρ)

O glorieryke Vader Helladius,
ná jy jou van die smet van boosheid gereinig het,
is jy gesalf en het jy God as priester gedien,
en ná jy ten bloede gestry het,
het jy nog meer uitgeblink
en die gelowiges se denke met die sonderlinge strale van jou wonders verlig.

Kathisma, indien die Apostelvas in swang is.

Toon 1       (Τὸν τάφον σου Σωτὴρ)

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Theotokion – Toon 1        (Τὸν τάφον σου Σωτὴρ)

Daar ons u as voorspraak by God verkry het, o eerwaardige,
haas ons ons na u heilige tempel en vra ons om hulp van u,
o eerwaardige Immermaagd:
red ons daarom van die demone se boosheid
en ontruk hulle wat u salig noem van die vreeswekkende veroordeling.

Of die Kruistheotokion (op Woensdag- en Vrydagoggende) – Toon 1

“O die huiweringwekkende wonder!
O die nuwe misterie!”
het die reine, al-onskuldige Maagd uitgeroep
toe sy die Heer aan die Kruis uitgestrek sien;
                                           3


Hy wat die heelal in sy hand dra
word soos ‘n misdadiger
deur wettelose regters tot ‘n Kruis veroordeel.

Sinaksarion

Op die 27ste van vandeesmaand die Gedagtenis aan die Heilige Hiëromartelaar
Helladius.

Verse.        Helladius het die olie van die priesterskap
              met die bloed van martelaarskap gemeng.

              Op die 27ste het ‘n vuis Helladius gedood.

Op dieselfde dag die Gedagtenis aan die Heilige Hiëromartelaar Therapon.

Die Martelaar Eusebiotes wat deur vuur vervolmaak is.

Die Heilige Martelaar Alipius wat vervolmaak is toe sy hoof deur ‘n klip vergruis is.

Deur hul heilige gebede, o God, ontferm U oor ons. Amen.

Die res van die Mettediens en die Wegsending.
