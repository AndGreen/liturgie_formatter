                Die Koninklike Ure vir Goeie Vrydag

                           Die Eerste Uur


Priester   Geseënd is ons God, immer, nou en altyd en tot in ewigheid.

Volk




Priester   Eer aan U, ons God, eer aan U.

           Hemelse Koning, Trooster, Gees van die Waarheid,
           alomteenwoordig en met Wie alles vervul is,
           Skatkis van die goeie en Gewer van lewe,
           kom woon in ons,
           suiwer ons van alle onreinheid,
           en red ons siele, o Goeie.

Leser      Heilige God, Heilige Magtige, Heilige Onsterflike, ontferm U
           oor ons. (drie maal)

           Eer aan die Vader en aan die Seun en aan die Heilige Gees,
           nou en altyd en tot in ewigheid. Amen.

           Alheilige Drie-eenheid, ontferm U oor ons.
           Here, reinig ons van ons sondes.
           Meester, vergeef ons ons oortredinge.
           Heilige, besoek en genees ons swakhede,
           om u Naams ontwil.

           Here, ontferm U. Here, ontferm U. Here, ontferm U.

           Eer aan die Vader en aan die Seun en aan die Heilige Gees,
           nou en altyd en tot in ewigheid. Amen.

           Onse Vader, wat in die hemele is,
           laat u naam geheilig word.
           Laat u koninkryk kom.
           Laat u wil geskied
           soos in die hemel net so ook op die aarde.
           Gee ons vandag ons daaglikse brood
           en vergeef ons ons skulde

                                  1
             soos ons ook ons skuldenaars vergewe
             en lei ons nie in versoeking nie
             maar verlos ons van die bose.

Priester     Want aan U behoort die Koninkryk en die krag en die
             heerlikheid, aan die Vader en die Seun en die Heilige Gees,
             nou en altyd en tot in ewigheid.

Leser:       Amen.
             Here, ontferm U. (twaalf maal)

             Eer aan die Vader en aan die Seun en aan die Heilige Gees,
             nou en altyd en tot in ewigheid. Amen.

             Kom, laat ons aanbid en neerval voor God, ons Koning.
             Kom, laat ons aanbid en neerval voor Christus God, ons
             Koning.
             Kom, laat ons aanbid en neerval voor Christus self, ons
             Koning en God.


                                   Psalm 5

Luister na my woorde, Here gee ag op my geroep.
Hoor die stem van my gebed, my Koning en my God.

Want tot U sal ek bid, Here; in die môre sal U my stem hoor;
in die môre sal ek voor U staan en U sal my sien.

Want U is nie 'n God wat wetteloosheid begeer nie.

Die boosdoener sal nie by U woon nie, en wetsoortreders sal nie standhou
voor u oë nie.

U het almal gehaat wat wetteloosheid bedryf; U sal al die leuenaars vernietig;
die Here sal 'n man van bloed en bedrog verafsku.

Maar deur die oorvloed van u barmhartigheid sal ek in u huis ingaan, sal ek
my neerbuig na u heilige tempel, in u vrees.

Here, lei my in u geregtigheid om my vyande ontwil, rig my weg voor U.

Want in hulle mond is daar nie waarheid nie, hul hart is ydel.
'n Oop graf is hul keel; met hul tonge het hulle bedrieg.

Oordeel hulle, o God; laat hulle tot 'n val kom deur hul planne.
Verdryf hulle vanweë die menigte van hulle goddelooshede, want hulle het U
verbitter, Here.



                                       2
Maar laat almal wat op U hoop bly wees in U; hulle sal vir ewig jubel, en U sal
onder hulle woon. En almal wat u naam liefhet sal hulle op U beroem.

Want U sal die regverdige seën, Here; soos met 'n skild van welbehae het U
ons omring.


                                     Psalm 2

Waarom het die nasies gewoed, en die volke ydele dinge bedink?

Die konings van die aarde het gereed gestaan, en die heersers het saam
vergader teen die Here en teen sy Christus.

Laat ons hul boeie deurbreek, en laat ons hul juk van ons afgooi.

Hy wat in die hemele woon sal hulle uitlag, en die Here sal hulle bespot.

Dan sal Hy met hulle praat in sy toorn, en in sy woede sal Hy hulle in
verwarring bring.

Maar Ek is as koning deur Hom gestel op Sion, sy heilige berg, om die bevel
van die Here te verkondig.

Die Here het vir My gesê: U is my Seun, vandag het Ek U gegenereer.

Vra van My, en Ek sal aan U nasies as u erfdeel gee, en die eindes van die
aardes as u besitting.

U sal as Herder oor hulle optree met 'n ysterstaf, soos 'n pot van 'n
pottebakker sal U hulle stukkend slaan.

En nou, o konings, verkry insig; laat julle onderrig, julle almal wat gerig hou
oor die aarde.

Dien die Here met vrees, en verbly julle in Hom met bewing.

Hou vas aan onderrig, sodat die Here nie eendag toornig word, en julle
vergaan van die regverdige weg nie.

Wanneer sy woede skielik ontvlam, salig is almal wat hulle vertroue in Hom
gestel het.


                                    Psalm 21

O God, my God, luister na my; waarom het U my verlaat? Ver van my heil is
die woorde van my oortredinge.



                                        3
My God, ek sal bedags roep, maar U sal nie antwoord nie; en snags, en dit
sal vir my nie tot dwaasheid wees nie.

Maar U, die lof van Israel, woon in die Heilige. Op U het ons vaders vertrou;
hulle het vertrou, en U het hulle uitgered.

Hulle het U aangeroep en hulle is gered; op U het hulle vertrou en nie
beskaamd gestaan nie.

Maar ek is ’n wurm en geen man nie, ’n smaad van die mense en verag deur
die volk.

Almal wat my sien, het met my gespot; hulle het met die lippe gespreek, hulle
het die hoof geskud:

“Hy het op die Here gehoop; Laat Hy hom verlos, laat Hy hom red: Hy het
mos behae in hom!”

Want dit is U wat my uit die moederskoot uitgetrek het, my hoop vanaf my
moeder se borste.

Aan U is ek oorgegee van die moederskoot af; van die skoot van my moeder
af is U my God.

Wees nie ver van my af nie, want die nood is naby, want daar is geen helper
vir my nie.

Baie stiere het my omsingel, vet bulle het my omring.
Hulle het hul mond teen my oopgemaak soos ’n leeu wat wegraap en brul.

Ek is uitgestort soos water; al my beendere is verstrooi; my hart het soos was
geword toe dit gesmelt het binne-in my ingewande.

My krag is verdroog soos ’n potskerf, en my tong het gekleef aan my
verhemelte; en U het my tot in die stof van die dood neergebring.

Want baie honde het my omsingel; ’n vergadering van kwaaddoeners het my
omring; hulle het my hande en my voete deurgrawe.

Al my beendere is getel; hulle het my aanskou en op my neergekyk.
Hulle het my klere onder mekaar verdeel en die lot oor my gewaad gewerp.

Maar U, Here, laat u hulp nie ver van my wees nie; gee ag daarop om my by
te staan.

Red my siel van die swaard, my eniggeborene uit die hand van die hond.

Verlos my uit die bek van die leeu, en my nederige toestand van die horings
van die eenhorings.


                                       4
Ek sal u Naam aan my broers vertel, U in die vergadering besing.
Julle wat die Here vrees, prys Hom! Al die nakomelinge van Jakob,
verheerlikHom! Laat al die nakomelinge van Israel Hom vrees.

Want Hy het die gebed van die ellendige nie verag of verfoei en sy aangesig
vir my nie verberg nie; maar Hy het gehoor toe ek Hom aangeroep het.

Van U kom my lof; in ’n groot vergadering sal ek U loof; ek sal my geloftes
betaal in die teenwoordigheid van dié wat U vrees.

Die behoeftiges sal eet en versadig word; húlle sal die Here prys wat na Hom
soek; hulle harte sal vir ewig lewe.

Al die eindes van die aarde sal daaraan dink en hulle tot die Here bekeer, en
al die geslagte van die nasies sal voor u aangesig aanbid.

Want die koninkryk behoort aan die Here, en Hy heers oor die nasies.

Al die gesettes van die aarde het geëet en aanbid; en almal wat in die stof
neerdaal, sal voor sy aangesig neerval.

My siel lewe vir Hom en my nageslag sal Hom dien.

Die volgende geslag sal aan die Here verkondig word; hulle sal sy
geregtigheid verkondig aan die volk wat gebore sal word, wat die Here
gemaak het

Eer aan die Vader en aan die Seun en aan die Heilige Gees, nou en altyd en
tot in ewigheid. Amen.

Halleluja, Halleluja, Halleluja. Eer aan U, o God.
Halleluja, Halleluja, Halleluja. Eer aan U, o God.
Halleluja, Halleluja, Halleluja. Eer aan U, o God.

Eer aan die Vader en aan die Seun en aan die Heilige Gees.

Toon 1




                                        5
Nou en altyd en tot in ewigheid. Amen.




                                     6
7
Toon 8




Vers. Waarom het die nasies gewoed, en die volke ydele dinge bedink? (Ps.
2:1)




                                    8
Eer aan die Vader en aan die Seun en aan die Heilige Gees, nou en altyd en
tot in ewigheid. Amen.




                                     9
10
                                   Die profesie

Leser         Die Prokimenon – Toon 4 (Ps.40)

Hy het boosheid vir hom vergader; hy het uitgegaan en op dieselfde manier
gespreek.

Vers. Salig is hy wat ag gee op die arme en behoeftige. Die Here sal hom op
‘n bose dag red.

              Die lesing uit die Profeet Sagaría (11:10-13)

Diaken        Wysheid! Laat ons aandag gee!

Leser

So spreek die Here: Ek sal my skone staf neem en dit wegwerp om die
verbond wat Ek met al die volke gesluit het, te verbreek. En dit sal op daardie
dag verbreek word, en die Chananiete, die skape wat bewaar word, sal weet
dat dit die woord van die Here is. En ek sal vir hulle sê: As dit goed in jul oë is,
weeg dit af en gee my my loon, of weier dit. En hulle het my loon afgeweeg,
dertig silwerstukke. En die Here het vir my gesê: Gooi dit in die smetlkroes, en
kyk of dit beproef is, soos ek vir hulle beproef is. En ek het die dertig
silwerstukke geneem en dit in die huis van die Here in die smeltkroes gegooi,
soos die Here my beveel het.

Diaken        Wysheid!

Leser         Die lesing uit die Sendbrief van die heilige Apostel Paulus aan
              die Galasiërs. (6:14-18)

Diaken        Laat ons aandag gee!


Leser

Maar wat my betref, mag ek nooit roem nie, behalwe in die kruis van onse
Here Jesus Christus, deur wie die wêreld vir my gekruisig is en ek vir die
wêreld. Want in Christus Jesus het nòg die besnydenis nòg die
onbesnedenheid enige krag, maar ’n nuwe skepsel. En mag daar vrede en
barmhartigheid wees oor almal wat sal wandel volgens hierdie reël, en oor die
Israel van God! Verder moet niemand my moeite aandoen nie, want ek dra
die littekens van die Here Jesus in my liggaam. Die genade van onse Here
Jesus Christus sy met julle gees, broeders! Amen.

Volk          Halleluja! (3X)




                                        11
Priester     Wysheid. Laat ons opstaan. Laat ons luister na die Heilige
             Evangelie. Vrede vir almal.

Volk




Diaken*      Die lesing uit die Heilige Evangelie volgens Matthéüs.

Volk




Priester             Laat ons aandag gee.

(Matthéüs 27:1-56)

EN toe dit dag geword het, het al die owerpriesters en die ouderlinge van die
volk saam raad gehou teen Jesus om Hom dood te maak. En hulle het Hom
geboei en weggelei en Hom oorgelewer aan Pontius Pilatus, die goewerneur.
Daarna het Judas, sy verraaier, toe hy sien dat Hy veroordeel was, berou
gekry en die dertig silwerstukke teruggebring na die owerpriesters en die
ouderlinge en gesê: Ek het gesondig deur onskuldige bloed te verraai. Maar
hulle sê: Wat gaan dit ons aan? Jy kan toesien! En hy het die silwerstukke in
die tempel neergegooi en weggeloop en homself gaan ophang. En die
owerpriesters het die silwerstukke geneem en gesê: Dit is nie geoorloof om dit
in die skatkis te stort nie, omdat dit bloedgeld is. En nadat hulle saam raad
gehou het, het hulle die stuk grond van die pottebakker daarmee gekoop as ’n
begraafplaas vir vreemdelinge. Daarom is dié stuk grond genoem
Bloedgrond, tot vandag toe. Toe is vervul wat gespreek is deur Jeremia, die
profeet, toe hy gesê het: En hulle het die dertig silwerstukke geneem, die prys
van die gewaardeerde wat hulle gewaardeer het vanweë die kinders van
Israel; en hulle het dit gegee vir die grond van die pottebakker, soos die Here
my beveel het. En Jesus het voor die goewerneur gestaan, en die
goewerneur het Hom die vraag gestel en gesê: Is U die Koning van die Jode?

                                      12
En Jesus antwoord hom: U sê dit. En terwyl Hy deur die owerpriesters en die
ouderlinge beskuldig word, het Hy niks geantwoord nie. Toe sê Pilatus vir
Hom: Hoor U nie hoe baie dinge hulle teen U getuig nie? En Hy het hom op
geen enkele woord geantwoord nie, sodat die goewerneur hom baie
verwonder het. En op die fees was die goewerneur gewoond om een
gevangene, die een wat hulle wou hê, vir die skare los te laat. En in daardie
tyd het hulle ’n berugte gevangene gehad met die naam van Barábbas.
Nadat hulle dan byeengekom het, sê Pilatus vir hulle: Wie wil julle hê moet ek
vir julle loslaat: Barábbas, of Jesus wat genoem word Christus? Want hy het
geweet dat hulle Hom uit nydigheid oorgelewer het. En terwyl hy op die
regbank sit, het sy vrou na hom gestuur en gesê: Moet tog niks te doen hê
met dié regverdige man nie, want ek het vandag in ’n droom baie gely om sy
ontwil. Maar die owerpriesters en die ouderlinge het die skare oorgehaal dat
hulle Barábbas moes begeer en Jesus ombring. Toe antwoord die
goewerneur en sê vir hulle: Wie van die twee wil julle hê moet ek vir julle
loslaat? En hulle antwoord: Barábbas! Pilatus sê vir hulle: Wat moet ek dan
doen met Jesus wat genoem word Christus? Hulle sê almal vir hom: Laat
Hom gekruisig word! En die goewerneur sê: Watter kwaad het Hy dan
gedoen? Maar hulle skreeu nog harder en sê: Laat Hom gekruisig word!
En toe Pilatus sien dat niks help nie, maar dat daar eerder ’n oproer kom, het
hy water geneem en sy hande voor die skare gewas en gesê: Ek is onskuldig
aan die bloed van hierdie regverdige man; julle kan toesien! En die hele volk
antwoord en sê: Laat sy bloed op ons en op ons kinders kom! Toe laat hy vir
hulle Barábbas los, maar Jesus het hy laat gésel en oorgelewer om gekruisig
te word. Daarop neem die soldate van die goewerneur Jesus met hulle saam
in die goewerneur se paleis en bring die hele leërafdeling teen Hom
bymekaar. Toe trek hulle sy klere uit en werp ’n rooi mantel om Hom;
en hulle vleg ’n kroon van dorings en sit dit op sy hoof, en ’n riet in sy
regterhand; en hulle val op hul knieë voor Hom en bespot Hom en sê: Wees
gegroet, Koning van die Jode! En hulle spuug op Hom en neem die riet en
slaan Hom op sy hoof. En nadat hulle Hom bespot het, trek hulle Hom die
mantel uit en trek Hom sy klere aan en lei Hom weg om gekruisig te word.
EN toe hulle uitgaan, kry hulle ’n man van Ciréne, met die naam van Simon;
hom het hulle gedwing om sy kruis te dra. En hulle het gekom op ’n plek wat
Gólgota genoem word — dit beteken: Plek van die Hoofskedel — en vir Hom
asyn, met gal gemeng, gegee om te drink; en toe Hy dit proe, wou Hy nie
drink nie. En nadat hulle Hom gekruisig het, het hulle sy klere verdeel deur die
lot te werp, sodat vervul sou word wat deur die profeet gespreek is: Hulle het
my klere onder mekaar verdeel en oor my gewaad die lot gewerp. En hulle
het gaan sit en Hom daar bewaak. En bokant sy hoof het hulle sy
beskuldiging in skrif opgestel: DIT IS JESUS, DIE KONING VAN DIE JODE.
Toe word daar saam met Hom twee rowers gekruisig, een aan die regter- en
een aan die linkerkant. En die verbygangers het Hom gesmaad terwyl hulle
hul hoofde skud en sê: U wat die tempel afbreek en in drie dae opbou, red
Uself! As U die Seun van God is, kom af van die kruis! En so het ook die
owerpriesters saam met die skrifgeleerdes en ouderlinge gespot en gesê:
Ander het Hy verlos, Homself kan Hy nie verlos nie. As Hy die Koning van
Israel is, laat Hom nou van die kruis afkom, en ons sal in Hom glo. Hy het op
God vertrou; laat Hy Hom nou verlos as Hy behae in Hom het; want Hy het
gesê: Ek is die Seun van God. En op dieselfde manier het die rowers wat

                                      13
saam met Hom gekruisig was, Hom ook beledig. En van die sesde uur af het
daar duisternis gekom oor die hele aarde tot die negende uur toe; en omtrent
die negende uur het Jesus met ’n groot stem geroep en gesê: Eli, Eli, lama
sabagtáni? Dit is: My God, my God, waarom het U My verlaat? En sommige
van die wat daar staan, hoor dit en sê: Hy roep Elía. Toe hardloop daar
dadelik een van hulle en neem ’n spons en maak dit vol asyn, en sit dit op ’n
riet en laat Hom drink. Maar die ander sê: Wag, laat ons sien of Elía kom om
Hom te verlos. Daarop het Jesus weer met ’n groot stem geroep en die gees
gegee. En kyk, die voorhangsel van die tempel het in twee geskeur, van bo
tot onder, en die aarde het gebewe en die rotse het geskeur; en die grafte het
oopgegaan en baie liggame van die ontslape heiliges het opgestaan. En ná
sy opstanding het hulle uit die grafte uitgegaan en in die heilige stad ingekom
en aan baie verskyn. En toe die hoofman oor honderd en die wat saam met
hom Jesus bewaak het, die aardbewing sien en die dinge wat daar gebeur,
het hulle baie bevrees geword en gesê: Waarlik, Hy was die Seun van God.
En daar was baie vroue wat dit van ver af aanskou het, wat vir Jesus van
Galiléa af gevolg en Hom gedien het. Onder hulle was daar Maria Magdaléna
en Maria, die moeder van Jakobus en Joses, en die moeder van die seuns
van Sebedéüs.

Volk




Leser        Rig my voetstappe volgens u woord, en laat geen
             ongeregtigheid oor my heers nie. Verlos my van die laster van
             mense en ek sal u gebooie bewaar. Laat u aangesig oor u
             dienaar skyn en leer my u insettinge. Laat my mond met u lof
             vervul word, Here, sodat ek u heerlikheid mag besing, u
             majesteit die hele dag lank.

             Heilige God, Heilige Magtige, Heilige Onsterflike, ontferm U
             oor ons. (drie maal)

             Eer aan die Vader en aan die Seun en aan die Heilige Gees,
             nou en altyd en tot in ewigheid. Amen.

             Alheilige Drie-eenheid, ontferm U oor ons.
             Here, reinig ons van ons sondes.
             Meester, vergeef ons ons oortredinge.
             Heilige, besoek en genees ons swakhede,

                                      14
                om u Naams ontwil.

                Here, ontferm U. Here, ontferm U. Here, ontferm U.

                Eer aan die Vader en aan die Seun en aan die Heilige Gees,
                nou en altyd en tot in ewigheid. Amen.

                Onse Vader, wat in die hemele is,
                laat u naam geheilig word.
                Laat u koninkryk kom.
                Laat u wil geskied
                soos in die hemel net so ook op die aarde.
                Gee ons vandag ons daaglikse brood
                en vergeef ons ons skulde
                soos ons ook ons skuldenaars vergewe
                en lei ons nie in versoeking nie
                maar verlos ons van die bose.

Priester        Want aan U behoort die Koninkryk en die krag en die
                heerlikheid, aan die Vader en die Seun en die Heilige Gees,
                nou en altyd en tot in ewigheid.

Leser           Amen.


           Kontakion. Toon 8 – deur die Heilige Romanos (word gelees).

                Kom laat ons almal Hom besing
                wat ter wille van ons gekruisig is.
                 Want Maria het Hom op die Kruishout gesien en gesê:
                “Ook al verduur U die Kruis,
                is U steeds my Seun en my God.”

                Here, ontferm U. (12X)



                             Die Gebed van alle tye

U wat te alle tye en elke uur in die hemel en op aarde aanbid en verheerlik
word, Christus God, lankmoedig, groot van barmhartigheid en ryk aan
mededoë, wat die regverdiges liefhet en U oor die sondaars ontferm, wat
almal roep tot die heil deur die belofte van die komende goeie dinge. Here,
aanvaar U self in hierdie uur ons versoeke, en rig ons lewens na u gebooie.
Heilig ons siele, suiwer ons liggame, maak ons gedagtes reg, reinig ons
oorweginge, en bevry ons van alle verdrukking, kwaad en nood.
Omring ons deur u heilige engele sodat ons, beskerm en gelei deur hulle leër,
mag kom tot die eenheid van die geloof en die kennis van u ontoeganklike
heerlikheid, want U word geloof tot in ewigheid. Amen.

                Here, ontferm U. Here, ontferm U. Here, ontferm U.

                                         15
           Eer aan die Vader en aan die Seun en aan die Heilige Gees,
           nou en altyd en tot in ewigheid. Amen.

           Eerbiedwaardiger as die Gerubim,
           en onvergelyklik glorieryker as die Serafim,
           het u ongeskonde God die Woord gebaar.
           Ware Theotokos, ons verheerlik u.

           In die Naam van die Here, seën, vader.

Priester   Mag God Hom oor ons ontferm en ons seën. Mag Hy
           sy aangesig oor ons laat skyn en ons barmhartig wees.

           O Christus, die ware Lig, wat alle mense wat in die
           wêreld kom, verlig en heilig, laat die Lig van u aangesig
           as ‘n teken aan ons gegee word, sodat ons daarin die
           ontoeganklike lig mag sien. En rig ons voetstappe om u
           gebooie uit te leef. Deur die gebede van u al-
           onbevlekte Moeder en al u Heiliges.

Leser       Amen.




                                    16
