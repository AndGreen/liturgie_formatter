                                          1


Menaion Desember 23 Die Tien Heilige Martelare van Kreta.
Die Veranderlike vir die Vesperdiens
By “Heer, ek het U aangeroep…” maak ons voorsiening vir 6 verse en sing die
volgende stigiere.
Ter Voorbereiding van die Fees – Toon 4        (Ὁ ἐξ ὑψίστου κληθεὶς)
Die stem van Jesaja gaan in vervulling:
want kyk, die Maagd dra die Onomvatbare in haar skoot, in ‘n liggaam omskryf,
en haas haar om op sonderlinge wyse geboorte te skenk.
O Grot wat God ontvang, maak jou gereed,
O Bethlehem, wees voorbereid,
want die Koning het jou as woning vir Hom uitgekies.
O Krip, ontvang die kindjie Christus wat in doeke toegedraai is,
want Hy gaan in sy goedheid die mensdom se bande van oortredinge losmaak.

Die ligtende, besielde wolk wat die hemelse reënbui dra,
kom nou na vore om dit op die aarde te drup,
sodat dit die aangesig daarvan kan natlei.
Die noëtiese swaeltjie wat deur ‘n onsegbare woord
in haar binneste die lente van genade vashou,
baar Hom wat die winter van goddeloosheid verstrooi.
Die reine, onbesoedelde Paleis
bring die Koning wat ‘n Liggaam aanneem die Grot binne.

U, die Meester, is saam met u dienaars ingeskryf,
omdat U begeer het om die skuldbrief van hul oortredinge op te skeur
en om almal in die Boek van die Lewe op te skryf
wat deur die bedrog van die slang gedood is.
Die Maagd baar U, met sterflike vlees beklee,
wat alles dra,
U wie se behae dit was om in ‘n klein Grot te rus.
Ná u gebore is, het die Engele-ordes saam met heilige Herders U vanuit die hoogte
besing,
en was hulle verstom oor u mag.

Stigiere van die Heilige Martelare – Toon 4    (Ὡς γενναῖον ἐν Μάρτυσιν)
Laat die God-verkore Tiental, die tienvlammige fakkel,
wat die volheid van die Kerk met goddelike strale verlig,
die onwankelbare suile, die skitterende sterre,
wat die aarde hemel maak met die glans van hul reuse worstelinge,
vandag met luide stemme in heilige lofliedere geloof word.

Laat Theodulus, Zoticus en Pompeius geloof word,
asook Basilides, Efporus, Agathopus, Saturninus en Gelasius,
en laat die heilige Ewarestus en die Efnikianus nou saam met hulle in liedere geëer
word,
synde kalm hawens vir stormgeteisterdes,
wat die dwaling aan die kaak stel en oorwinningskrone bekom het.
                                           2



Laat ons die Oorwinnaars, die Heilige Tiental van die Drie-eenheid, besing,
die spruite van Kreta, die steunpilare van die Kerk,
die onverwelklike tooisels van die gelowiges,
die welriekende blomme van die Paradys,
die kosbare, welgevallige en behaaglike slagoffers van Christus
en wygeskenke van die hemelse tempel.

Eer aan die Vader en aan die Seun en aan die Heilige Gees.

Doksastikon van die Heilige Martelare – Toon 2         deur Cyprianus

Vandag vier Kreta die Voorbereidende Fees van Christus se Geboorte
deur die gedagtenis aan die Oorwinnaars.
Red daarom ons siele deur hul gebede, o Heer.

Nou en altyd en tot in ewigheid. Amen.

Theotokion ter Voorbereiding van die Fees – Toon 2            deur Cyprianus

Bethlehem in die land van Juda,
plek van afkoms na die vlees,
berei met vreugde die Heilige Grot voor,
waarin Christus uit ‘n Heilige Maagd, sonder ervaring van ‘n man,
in die vlees gebore word,
om ons geslag te red.

Apostiga ter Voorbereiding van die Fees.

Toon 6              (Τριήµερος ἀνέστης Χριστὲ)

Die oneindige wysheid van God
het haar huis uit ‘n Maagd gebou
op ‘n wyse wat die verstand te bowe gaan,
te wete Christus en Hy kom om bo alle begrip
in ‘n krip van beeste en in ‘n Grot na die vlees gebore te word.

Vers. God sal uit Teman kom en die Heilige uit ‘n beskadude bosryke berg.
U is deur die Profete gesien, o Christus,
vir sover dit geoorloof was dat U, die Skepper, gesien word.
En in die laaste tye het U aan alle mense in die Stad van Bethlehem verskyn,
toe U ‘n mens geword het.

Vers. O Here, ek het die berig aangaande U gehoor en ek was bevrees. Ek het u
      werke oordink.
‘n Ster het in sy voortgang
Christus die Son van Geregtigheid aan die Sterrewiggelaars
in die Stad van Bethlehem bekendgemaak.
En nou verkondig Engele die Blye Boodskap aan Herders.
                                           3


Laat ons saam met hulle byeenkom, o Godgesindes.

Eer aan die Vader en aan die Seun en aan die Heilige Gees.

Doksastikon van die Heilige Martelare – Toon 3

Die fees van die Martelare het vandag aangebreek,
wat ons vir die Geboortedag voorberei en dit vooraf beskryf
en wat die Son wat uit die Son kom,
God wat uit die Maagd in die vlees verskyn het, verkondig.
Ná die tien Martelare standvastig gestry het,
het hulle hul oorwinningskrone uit die hemel ontvang.
Laat ons hulle toeroep:
O Heilige Martelare, heilige, uitverkore koor,
smeek Christus ten behoewe van hulle
wat met geloof jul aleerwaardige gedagtenis vier.

Nou en altyd en tot in ewigheid. Amen.

Theotokion ter Voorbereiding van die Fees – Toon 3 deur Anatolius

Berei jou voor, Bethlehem, want Eden is oopgemaak,
Maak jou gereed, want Adam word vernuwe en Eva saam met hom.
Want die vloek is losgemaak, verlossing het in die wêreld geblom
en die siele van die Regverdiges berei as bruidskat geskenke voor:
hulle bring ‘n loflied in plaas van salf
en ontvang verlossing van siel en onverganklikheid.
Want kyk, Hy wat in die krip lê
noop hulle om geestelike lofsang te offer,
deur sonder ophou te sing: Here, eer aan U.

Apolitikion ter Voorbereiding van die Fees – Toon 4   (Κατεπλάγη Ἰωσὴφ)

Maak jou gereed, o Bethlehem;
Eden is vir almal oopgemaak.
Berei jou voor, o Efratha,
want die boom van die lewe het in die Spelonk uit die Maagd gebloei.
En haar moederskoot is aangetoon as ‘n geestelike Paradys waarin die goddelike
Plant is;
as ons daarvan eet sal ons lewe en nie soos Adam sterwe nie.
Christus is gebore om die voorheen gevalle ikoon op te wek.

Eer aan die Vader en aan die Seun en aan die Heilige Gees.

Apolitikion van die Heiliges – Toon 3    (Τὴν ὡραιότητα)

Laat ons Kreta ryk aan wonders eer,
wat met die kosbare blomme gebloei het,
Christus se pêrels, vars lote onder die martelare.
Want hoewel hulle tien in getal was,
                                         4


het die saliges die demone se swaargewapende mag beskaam.
Daarom het Christus se standvastige Martelare hul krone ontvang.

Nou en altyd en tot in ewigheid. Amen.

Nogmaals die Apolitikion ter Voorbereiding van die Fees – Toon 4 (Κατεπλάγη
Ἰωσὴφ)

Maak jou gereed, o Bethlehem;
Eden is vir almal oopgemaak.
Berei jou voor, o Efratha,
want die boom van die lewe het in die Spelonk uit die Maagd gebloei.
En haar moederskoot is aangetoon as ‘n geestelike Paradys waarin die goddelike
Plant is;
as ons daarvan eet sal ons lewe en nie soos Adam sterwe nie.
Christus is gebore om die voorheen gevalle ikoon op te wek.

Die Veranderlike vir die Mettediens

Ná die Eerste Pslamlesing die volgende Kathisma

Toon 5       (Τὸν συνάναρχον Λόγον)

Maak jou gereed, o Bethlehem,
vir die ontmoeting met die Maagd Maria en Moeder van God.
Want kyk, sy kom na jou
en dra Christus wat ewig beginloos saam met die Vader en die Gees is.
Sy sal in die Grot aan Hom geboorte skenk
en ná die geboorte sal sy ewig Maagd blyk te wees.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Herhaal:     Maak jou gereed, o Bethlehem…

Ná die Tweede Pslamlesing die volgende Kathisma

Toon 6       (Ἐλπὶς τοῦ κόσµου ἀγαθὴ)

Van ouds het Konings uit Persië goud, wierook en mirre
vir die Koning en God wat gebore is, gebring.
Maar laat ons wat nou die Voorbereidende Fees van sy geboorte vier,
Hom met ‘n reggelowige gesindheid van ganser harte geloof, hoop en liefde
toebring,
terwyl ons die Maagd besing.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Herhaal:     Van ouds het Konings uit Persië goud, wierook en mirre…
                                          5



Kathisma ná die Derde Ode van die Kanon (wat nog vertaal moet word)

Toon 1        (Τὸν τάφον σου Σωτὴρ)

Toe Kreta se luisterryke, eerwaardige beskermers standvastig stry,
het hulle met geloof die aartsbose slang op die vlug laat slaan
en is hulle tereg gekroon.
Terwyl ons vandag hul lofwaardige gedagtenis vier,
laat ons met luide stemme die Heer van almal verheerlik.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Ter Voorbereiding van die Fees – Toon 1         (Τὸν τάφον σου Σωτὴρ)

Jubel, o Sion, maak jou gereed, o Bethlehem,
want toe Hy die ster voortstuur,
het Hy wat alles byeenhou sy onmeetlike selfvernedering geopenbaar.
Want Hy, ons enige God, vir Wie die Magte van die hemele sidder,
word waarlik uit die Maagd gebore,
sonder om verandering te ondergaan.

Kontakion van die Heilige Martelare – Toon 4           (Ἐπεφάνης σήµερον)

Die eerwaardige stryd van die Martelare het soos die daeraad geskyn
en vir ons vooraf die lig laat skyn op Hom wat in die Grot gebore word,
wat die Maagd sonder saad gebaar het.

Ikos

Uit liefde vir Christus die Leweskenkende,
wat vir ons in ‘n Grot uit ‘n Maagd gebore is,
het die soldate ‘n stralende koor teen Belial opgerig,
en toe hulle hom beslissend oorwin het,
het hulle hom wat van ouds mateloos gespog het, op die aarde verpletter.
Daarom verlig hulle hulle wat in duisternis verkeer,
daar hulle ligbakens van die noëtiese Son is.
Want die ster het destyds aan die Wyse Manne verskyn
en hulle na Bethlehem, ‘n stad in Juda, gelei,
Maar húlle verkondig aan ons deur hul folteringe Hóm
wat die Maagd sonder saad gebaar het.

Sinaksarion

Op die 23ste van vandeesmaand die Gedagtenis aan die tien Heilige Martelare wat
in Kreta as martelare getuienis afgelê het.

Verse.        Die tien lammers van Christus die Opperherder
              het, ná hulle onthoof is, die kraal van die Martelare binnegegaan.
                                         6



             Op die 23ste het hulle tien mans in Kreta onthoof.

Op dieselfde dag die Gedagtenis aan ons Heilige Vader Paulus, Aartsbiskop van
Nieu-Caesarea, een van die 318 Heilige Vaders van Nicea.

Op dieselfde dag die Wyding van die Heilige groot Kerk van God.

Op dieselfde dag die Gedagtenis aan ons Goddraende Vader Nahum die
Wonderdoener, die Verligter en hiëroherout van Bulgarye.

Die Heilie Martelaar Schinon wat deur die swaard vervolmaak is.

Deur die gebede van u Heiliges, o God, ontferm U oor ons. Amen.

Eksapostilarion van die Heilige Martelare – Toon 2   (Τοῖς Μαθηταῖς)

Laat ons Zoticus en Agathapus tesame met Theodulus eendragtig met liedere
bekrans,
asook Saturninus, Pompeius, saam met Efnikianus,
die glorieryke Basilides, die heilige Efporus,
die beroemde Gelasius en Ewarestus,
sodat ons deur hulle gebede verlos mag word van oortredinge
en deur Christus ons Heiland gekroon mag word.

Eksapostilarion ter Voorbereiding van die Fees - Toon 2     (Τοῖς Μαθηταῖς)

Laat ons deug beoefen
en daarna streef om deur selfbeheersing die hartstogte te dood
en laat ons nou, soos die drievoudige geskenk,
saam met herders en Wyse Manne
met geloof loflike handeling en juiste kontemplasie bring
tot Hom wat gekom het om in die vlees uit ‘n Maagd gebore te word,
naamlik God wie se welbehae ons verlossing was.

By die Lofpsalms maak ons voorsiening vir 4 verse en sing die volgende stigiere.

Toon 6       (Αἱ Ἀγγελικαὶ)

Die Misterie wat voor alle tye deur die Vader bepaal
en in die laaste dae deur die Profete verkondig is, het verskyn
en God het mens geword deur vlees aan te neem uit die Maagd.
Die Ongeskape word uit vrye wil geskape.
Hy Wat Is, word gebore,
Christus die Koning van Israel het gekom.


Ek besing U, o Koning, wat in doeke toegedraai is,
want U maak die bande van my oortredinge los.
U het my met u suiwere, onverganklike heerlikheid vereer,
                                            7


en my geheel en al aan U Vader verwant gemaak,
deur my te skep en te herskep.
Daarom roep ons uit:
Christus, die Koning van Israel, het gekom.

Toe die wyse Sterrewiggelaars met behulp van ‘n Ster
die Lig wat uit die Lig en ook uit ‘n Maagd voortkom,
en wat op hulle wat op aarde is, geskyn het, sien,
het hulle die duisternis van Persië en heel die sterredwaling afgelê,
en met vreugde tot God wat gebore is, gesing:
“Lofwaardig is ons God wat gebore is, eer aan U.”

Toe hy deur die wyse Sterrewiggelaars mislei is,
het Herodes die groen gras van die Suigelinge gemaai.
Hy was van plan om sy moordbevlekte hand teen U te lig.
Maar U het by die Egiptenare gaan woon
en hul diepe duisternis verdryf.
Saam met hulle sing ons:
Lofwaardig is ons God wat gebore is. Eer aan U.

Eer aan die Vader en aan die Seun en aan die Heilige Gees.

Doksastikon – Toon 6       (Αἱ Ἀγγελικαὶ)

Sing die nuwe lied, o nuwe Israel,
sing daardie hemelse gesang,
verheug jou, wees vrolik, jubel en dans.
Vier met vreugde jou Feeste,
God wat uit Teman kom, het in die vlees verskyn,
en Hy wil as mens in die strome van die Jordaan gewas word.

Nou en altyd en tot in ewigheid. Amen.

Theotokion – Toon 6        (Αἱ Ἀγγελικαὶ)

U het op aarde verskyn, met sterwelinge omgegaan,
en is op bevel van die Keiser saam met u dienaars ingeskryf.
U is geformeer, maar nie verander nie,
en het onveranderlik gebly, synde volkome God,
ook al het U vlees aangeneem.
Eer aan u heilsbestel, eer, lof en majesteit,
nou en tot in ewigheid. Amen.

Apostiga ter Voorbereiding van die Fees.

Toon 1       (Πανεύφηµοι Μάρτυρες ὑµᾶς)

“Die hele aarde is verheug om God se neerdaling te sien,
en die Wyse Manne bring My geskenke.
Die hemel praat deur die Ster,
                                          8


Engele betoon lof, Herders in die oop velde verwonder hulle,
en die Krip, soos ‘n vurige troon, ontvang My.
Jubel by die aanskoue hiervan, o Moeder.”

Vers. God sal uit Teman kom en die Heilige uit ‘n beskadude bosryke berg.
“As Lig tot verligting van die nasies het U gekom,
beklee met die gelykenis van my vorm,
o my ewige Seun,
onsegbaar verwek uit die Vader wat voor alle ewigheid is.
Want U het gekies om die mensdom wat arm geword het,
ryk te maak deur die armoede waarmee U U beklee.
Ek besing u goedhartigheid, o Heer.”

Vers. O Here, ek het die berig aangaande U gehoor en ek was bevrees. Ek het u
      werke oordink.

“Verheug u, Moeder, waar u My in u arms sien rus.
Want ek het gekom om al Adam se pyn weg te neem,
wat hy deur die allerbose raad van die slang gely het,
toe hy van die boom geëet,
van die genot van die Paradys vervreemd geraak
en bedorwe geword het.

Eer aan die Vader en aan die Seun en aan die Heilige Gees.

Doksastikon van die Heilige Martelare – Toon 3           deur die Studiet

O edele Martelare van die waarheid,
nòg die geweld van tiranne, nòg verleidelike vleitaal,
nòg die afkap van jul ledemate, nòg dreigemente van die dood
kon julle van die liefde van God skei nie.
Daar julle vrymoedigheid by Christus, die God oor almal, het,
vra Christus dat ons in ruil vir jul pynlike folteringe
deur jul gebede sy groot barmhartigheid mag verkry.

Nou en altyd en tot in ewigheid. Amen.

Theotokion ter Voorbereiding van die Fees – Toon 8             deur Anatolius

Die Skepper van die heelal word in Bethlehem gebore,
die koning wat van voor alle tye is, maak Eden oop,
die vlammende swaard draai om,
die middelmuur van skeiding word afgebreek,
die hemelse magte verkeer met hulle wat op aarde is
en die Engele vier ‘n magtige fees saam met die mensdom.
O reines wat aan Hom, die Reine, opgedra is,
laat ons die Maagd aanskou, as Gerubynse troon van heerlikheid,
wat die geensins omvatbare God omvat
en wat Hom dra wat die Gerubim met vrees dra,
                                        9


sodat Hy die wêreld sy groot barmhartigheid mag skenk.

Die res van die Mettediens en die Wegsending.
