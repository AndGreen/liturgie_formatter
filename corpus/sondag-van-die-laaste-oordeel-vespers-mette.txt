                                         1


Triodion: Die Veranderlike vir die Vesperdiens en Mette vir die Sondag van
die Laaste Oordeel.

Vespers: Sondag van die Laaste Oordeel

Na Heer, ek het U aangeroep in die Toon van die Week gesing is, word 6 stigiere
van die Opstanding in dieselfde Toon gesing, en daarna die volgende vier
stigiere, om saam 10 stigiere te maak.

Toon 6

1.
Wanneer U kom, om regverdig te oordeel, regverdigste Regter,
sittend op die troon van u heerlik-heid,
sal die rivier van vuur voor u regterstoel almal verskrik en nadertrek,
terwyl die hemelse Kragte om U staan,
en die mense vreesbevange geoordeel word
volgens wat elkeen gedoen het:
Spaar ons dan, o Christus, smeek ons U met geloof
en maak ons deelagtig aan die lot van die verlostes
want U is die Barmhartigge.

2.
Die boeke sal geopen word, en die dade van mense sal aan die
lig kom voor u ondraaglike Regterstoel.
Al die dale sal weerklink met die vreeslike gekerm van wee klag,
by die sien van hoe die sondaars deur u regverdige oordeel,
verwys word na die ewige straf en hoe hulle tevergeefs ween, o Medelydende.
Daarom smeek ons U, o Goeie :
Spaar ons wat U be-sing,
U wat alleen ryk aan barmhartigheid is.


3.
Die basuine sal weerklink;
die grafte sal oop gaan,
en bewend sal heel die geskape mensdom verrys.
Hulle wat goed gedoen het, sal hulle in vreugde verheug
in die verwagting om hul loon te ontvang,
maar die sondaars sal sidder terwyl hulle verskriklik weekla,
nou dat hulle na hul straf weggestuur word en van die uitverkorenes geskei word.
Heer van die heerlikheid,
ontferm U oor ons daar U goed is
en deel ons die lot toe van hulle wat U liefgehad het.

4.
                                         2


Ek weekla en treur
wanneer ek 'n gewaarwording kry van die ewige vuur,
die buitenste duisternis,
die onderwêreld,
die vreeslike wurm,
en boonop die gekners van tande en die onophoudelike pyn
wat daar vir hulle sal wees wat mateloos gesondig het
en wat U wat bo alle goedheid is
met 'n bose ingesteldheid vertoorn het,
van wie ek, ellendeling, een en boonop die vernaamste is.
Maar, o Regter in u barmhartigheid, red my daar U goedhartig is.


Na Eer aan die Vader en aan die Seun en aan die Heilige Gees.

Toon 8

Wanneer die trone opgestel word,
die boeke oopgeslaan word,
en God gaan sit vir die oordeel,
wee, wat 'n vrees sal daar dan nie wees nie.
Wanneer die Engele vol vrees daar naby staan,
terwyl 'n rivier van vuur verby stroom;
wat sal ons mense dan doen,
wat vir soveel sondes verantwoordelik is?
Wanneer ons hoor hoe Hy die geseëndes
van sy Vader roep in sy Koninkryk,
maar die sondaars wegstuur na die straf,
wie sal dan standhou in daardie vreeswekkende Oordeel?
Maar, o enige mensliewende Verlosser,
Koning van alle eeue,
laat my voor die einde kom,
deur bekering terug keer
en ontferm U oor my.

Dan die Theotokion (Dogmatikon) in die Toon van die Week, gevolg deur O Blye
Lig…en die Prokimenon van die Dag, Die Here is koning…

Indien die Litie/Artoklasia gevier word, word die stigiere van die Heilige aan wie
die Kerk toegewy is, gesing.

Apostiga: die stigiere van die Opstanding in die Toon van die Week.

Na "Eer aan die Vader…":

Toon 8
                                         3



Wee my, o duistere siel,
hoe lank nog sal jy jou nie afsny van die kwaad nie?
Hoe lank nog sal jy lê in ligsinnigheid?
Waarom dink jy nie aan die vreeswekkende uur van die dood nie? Waarom
sidder jy nie met jou hele wese
vir die angswekkende regterstoel
van die Verlosser nie.?
O, hoe sal jy jou daar kan verde dig?
Hoe verantwoording doen?
Jou werke is daar om jou te beskuldig,
jou dade kla jou aan en veroordeel jou.
Buitendien, o siel, die tyd is naby.
Haas jou om betyds vol geloof te roep:
Ek het gesondig, Heer, teen U het ek gesondig.
Maar ek ken u barmhartigheid,
o Mensliewende;
neem my nie weg van 'n plek aan u regterkant, o goeie Herder
ter wille van u groot barmhartigheid.

Nou en altyd en tot in ewigheid. Amen.

Theotokion

Toon 8

Ongehude Maagd,
wat God op onsegbare wyse in u vlees ontvang het,
Moeder van God die Allerhoogste,
neem die hulpgeroep van u dienaars aan, o al-onskuldige,
wat almal die reiniging van foute skenk.
Neem nou ons bedes aan
en smeek dat ons almal verlos word.

Apolitikion van die Opstanding in die Toon van die Week (en van die Heilige van
die Dag) en die gepaardgaande Theotokion.

Die Mette vir die Sondag van die Laaste Oordeel

Na die Ses Psalms en die Vredeslitanie sing ons Die Here is God in die Toon
van die Week gevolg deur die Opstandingsapolitikion ens. soos tydens die
Vesperdiens, gevolg deur die Klein Litanie en die Kathismata in die Toon van die
Week, en daarna die Evlogitaria/Lofprysinge van die Opstanding, nog ‘n Klein
Litanie, die Hipakoï en die Anavathmi in die Toon van die Week.
                                         4


Daarna volg die Oggendevangelie, Nou dat ons die Opstanding van Christus
aanskou het…, Psalm 50 en daarna:

Toon 8

Eer aan die Vader en aan die Seun en aan die Heilige Gees.

Open vir my die deure van bekering, o Leweskenker,
want my siel gaan vroeg na u heilige Tempel,
geklee in die tempel van my liggaam wat heeltemal bevlek is.
Maar daar U medelydend is,
reinig my deur u deernisvolle barmhartigheid.

Nou en altyd en tot in ewigheid. Amen.

Lei my op die weë van verlossing, o Theotokos,
want ek het my siel met skandelike sondes bevuil
en my lewe met traagheid verkwis.
Maar deur u gebede
Reinig my van alle onreinheid.

Toon 6

Ontferm U oor my, o God, volgens u groot barmhartigheid
en wis volgens die oorvloed van u medelye my oortreding uit.

As ek, ellendige, dink aan die menigte van my aaklige dade,
sidder ek vir die vreeswekkende oordeelsdag.
Maar met vertroue op u ontfermende mededoë
roep ek soos Dawid tot U:
Ontferm U oor my, o God,
volgens u groot barmhartigheid.

Naas die Kanon van die Opstanding in die Toon van die Week, en dié van die
Theotokos in die Toon van die Week, is daar ook die Kanon van die Triodion (oor
die Laaste Oordeel in Toon 6) wat nog nie vertaal is nie. Na die Derde Ode volg:

Kathisma Toon 1

Vreeswekkend is u regterstoel en regverdig die oordeel,
maar my werke is verskriklik.
Maar red my betyds, o Barmhartige,
en verlos my van straf.
Bewaar my van die lot van die bokke, o Meester,
en maak my waardig om aan u regterhand te staan,
o alleregverdige Regter.
                                         5



Eer aan die Vader en aan die Seun en aan die Heilige Gees, nou en altyd en tot
in ewigheid. Amen.

Theotokion

O albesonge Reine,
deur die Goddelike Gees het u die Formeerder van die heelal,
u God en Skepper, in u skoot omvat,
en Hom sonder bederf gebaar.
Terwyl ons Hom verheerlik,
besing ons u, o Maagd,
die paleis van die Koning van Heerlikheid,
die hulpmiddel van die wêreld.

Nog ‘n Kathisma – Toon 6

Ek oordink die vreesaanjaende dag,
en bekla my bose dade.
Hoe sal ek my teenoor die onsterflike Koning verdedig?
Met watter vrymoedigheid sal ek, die losbandige, na die Regter kyk?
Goedhartige Vader, eniggebore Seun en Heilige Gees,
ontferm u oor my.

Eer aan die Vader en aan die Seun en aan die Heilige Gees.

Toon 6

Wanneer U gaan sit, o Barmhartige,
om ‘n regverdige oordeel te fel
in die dal van weeklag,
op die plek wat U bepaal het,
moet dan nie my geheime openbaar maak nie,
en stel my nie beskaamd voor die Engele nie,
maar spaar my, o God, en ontferm U oor my.

Nou en altyd en tot in ewigheid. Amen.

Toon 6

O goeie hoop van die wêreld, o Maagd Theotokos:
Ek vra om u ontsagwekkende beskerming alleen.
Betoon medelye teenoor ‘n beleërde volk.
Smeek die barmhartige God dat ons siele gered mag word
van alle bedreiginge, o enig geseënde.
                                         6


Kontakion - Toon 1

Wanneer U, o God, met heerlikheid na die aarde kom,
en die heelal sidder, 'n rivier van vuur voor u regterstoel stroom;
die boeke geopen word en die verborge openbaar gemaak word:
red my dan van die onblusbare vuur,
en maak my waardig
om aan u regter-hand te staan,
o regverdige Regter.

Ikos.

Here wat bo alle goedheid is,
terwyl ek dink aan u vreeswekkende regterstoel en die oordeelsdag,
bewe ek en is ek met vrees vervul,
waar ek deur my eie gewete aangekla word.
Wanneer U sit op u troon en die ondersoek doen,
sal niemand sy sondes kan ontken nie,
want die waarheid sal hom aankla
en verskrikking sal van hom besit neem.
Die vlamme van die hel sal luid raas
en die sondaars sal hul tande kners.
Ontferm U daarom oor my voor die einde,
en spaar my, allerregverdige Regter!

Sinaksarion van die Menaion en daarna van die Sondag van die Laaste Oordeel:

Op hierdie dag gedenk ons die onomkoopbare Wederkoms van ons Here Jesus
Christus.

Vers: Wanneer U, die regter van almal, sit om die aarde te oordeel,
      mag U ook my waardig maak om u stem “Kom” te hoor sê.

Deur u onuitspreeklike mensliewendheid, o Christus ons God, maak ons waardig
om u stem wat ons in gebed aanroep, te hoor, reken ons by die aan u regterhand,
en ontferm U oor ons. Amen.

Eerste Katawasia. Toon 2:

Hef die lied van Moses aan, o my siel, en roep uit:
"Hy het my helper en beskermer geword
tot my heil.
Dit is my God, en ek sal Hom verheerlik.

Derde Katawasia.
                                        7


Laat my dorre verstand vrug dra, o God,
landbouer van wat edel is
en planter van goeie dinge
in u medelye.

Vierde Katawasia.

Toe hy u geboorte uit 'n Maagd voorsien het,
het die Profeet uitgeroep en verkondig:
"Ek het van U verneem, o Christus en ek was bevrees,
want U het gekom uit Teman
en van 'n heilige beskadude berg.

Vyfde Katawasia.

Die nag is verby, die dag is op hande
en die lig het oor die wêreld geskyn.
Daarom besing die engeleleërskare U
en verheerlik hulle U, o Christus ons God

Sesde Katawasia.

Ek word vasgehou deur 'n afgrond van sondes, o Heiland,
en ek verdrink in die see van die lewe.
Maar soos Jona uit die ondier,
bring ook my op uit die hartstogte en red my.

Sewende Katawasia.

In navolging van die Gerubim
het die Jongelinge in die vuuroond gedans en uitgeroep:
"Geseënd is U, o God,
want met waarheid en oordeel
het U vanweë ons sondes al hierdie dinge oor ons gebring;
U wat hooggeprese is en verheerlik word
tot in alle ewigheid.

Ons prys, loof en aanbid die Here, en besing en verhef Hom tot in ewigheid.

Agste Katawasia.

Besing, loof en verhef Hom tot in alle ewigheid
wat vir Moses die wonder van die Maagd
in die braambos
op die berg Sinai voorafgebeeld het.
                                       8


Diaken       Ons vereer die Theotokos en Moeder van die Lig met liedere en
             verheerlik haar.

Die diaken* bewierook die heiligdom, ikonostasis, naaf en Volk.

Die Magnificat

My siel maak die Here groot…ens.

Negende Katawasia.

Wie onder aardgeborenes
het al so-iets gehoor? Of wie het al ooit
gesien dat 'n Maagd swanger bevind is
en sonder geboortepyne 'n Kind baar?
Dit is die wonder rondom u.
En, Maria, Moeder van God, ons verheerlik u.

Die Klein Litanie en daarna:

Heilig is die Here ons God. (drie maal)
Verhef die Here ons God, want heilg is Hy.

Die Ekapostilarion van die Opstanding in die Toon van die Week

Eksapostilaria van die Laaste Oordeel – Toon 2

Terwyl ek dink oor die vreeswekkende dag van u oordeel en onuitspreeklike
heerlikheid
is ek heeltemal met vrees vervul, o Heer,
en bewend van angs roep ek:
Wanneer U op aarde kom, Christus God,
om alles in heerlikheid te oordeel,
verlos my dan in my armsaligheid van alle straf
en reken my, o Meester, waardig om aan u regterhand te staan.

Eer aan die Vader en aan die Seun en aan die Heilige Gees.

Kyk, die dag van die almagtige Here kom,
en wie kan die vrees vir sy teenwoordigheid verduur?
Dit is ‘n dag van toorn;
daar is ‘n brandende oond,
en die Regter sit en bedeel aan elkeen toe wat sy dade verdien.

Nou en altyd en tot in ewigheid. Amen.
Waar ek nadink oor die oordeelsuur
en die vreeswekkende koms van die mensliewende Meester,
                                         9


bewe ek oraloor
en met ‘n neergeslane gesig roep ek tot U:
My allerregverdige Regter, want U alleen is ryk aan barmhartigheid,
aanvaar my waar ek my bekeer, deur die gebede van die Theotokos.

Lofpsalms: 4 stigiere van die Opstanding in die toon van die week en dan die
volgende vier stigiere:

Vers. Loof Hom met tamboeryn en koordans, loof Hom met snarespel en fluit.

Toon 6

Ek dink aan daardie dag en uur
wanneer ons almal nakend soos veroordeeldes
voor die onomkoopbare Regter sal staan.
Dan sal die basuine luid weerklink
en die aarde se fondamente sal skud;
die dooies sal opstaan uit die grafte,
almal sal dieselfde ouderdom hê,
en die verborge dinge van almal sal oop voor U staan,
en hulle wat hulle nooit bekeer het nie,
sal rou bedryf en ween,
en na die buitenste vuur vertrek;
maar met blydskap en vreugde
sal die geselskap van die regverdiges
die hemelse bruidsvertrek binnegaan!

Vers: Ek sal U loof, Here, met my hele hart; ek sal al u wonders vertel.

Toon 6

Hoe sal dit wees op daardie vreeswekkende dag en uur
wanneer die Regter op sy verskriklike troon sal sit!
Die boeke word geopend, dade word ondersoek,
en die geheime van die duister word openbaar gemaak.
Engele sal vinnig rondbeweeg, en al die nasies bymekaarmaak:
Kom, luister, konings en prinse,
slawe en vrymanne,
sondaars en regverdiges, rykes en armes:
want die Regter kom om die oordeel te vel oor die hele bewoonde aarde!
En wie sal dit kan verduur om in die teenwoordigheid van die Engele voor sy
aangesig te staan, terwyl hulle rekenskap vra vir al ons handelinge, oorweginge
en gedagtes, in die nag of in die dag?
Hoe sal dit dan in daardie uur wees?
Maar voor die einde aanbreek, maak gou my siel,
terwyl jy roep: Bekeer my en red my, God
                                       10


daar U alleen groot van barmhartigheid is.

Vers Ek sal bly wees en in U jubel, ek sal sing tot eer van u naam, o
     Allerhoogste.

Toon 8

Daniël die profeet, en baie geliefde man,
het, toe hy die krag van God gesien het,soos volg uitgeroep:
Die hof het gesit om te oordeel en die boeke is oopgemaak!
Kyk, my siel!
Vas jy? Moet dan nie jou naaste verag nie!
Onthou jy jou van voedsel?
Moet dan nie jou broer veroordeel,
sodat jy nie miskien gestuur word
om soos was in die vuur te brand nie.
Maar mag Christus jou sonder struikeling sy Koninkryk inlei!

Vers Staan op, Here God; hef u hand op; vergeet u behoeftiges nie vir altyd nie!

Toon 1

Broeders, laat ons ons reinig met die koniningin van deugde:
Want kyk, sy is hier wat vir ons ‘n rykdom seëninge bring.
Sy bring die opstanding van die drifte tot rus,
en versoen sondaars met die Meester.
Laat ons haar dus met blydskap verwelkom,
en roep tot Christus ons God:
U wat opgestaan uit die dode,
Bewaar ons sonder veroordeling,
terwyl ons U, die enige sondelose, verheerlik!

Eer aan die Vader en aan die Seun en aan die Heilige Gees.

Toon 1

Broeders, laat ons ons reinig met die koniningin van deugde:
Want kyk, sy is hier wat vir ons ‘n rykdom seëninge bring.
Sy bring die opstanding van die drifte tot rus,
en versoen sondaars met die Meester.
Laat ons haar dus met blydskap verwelkom,
en roep tot Christus ons God:
U wat opgestaan uit die dode,
Bewaar ons sonder veroordeling,
terwyl ons U, die enige sondelose, verheerlik!
                                         11


Nou en altyd en tot in ewigheid. Amen.


Theotokion


Hooggeseënd is U, o Maagd Theotokos,
want deur Hom wat uit u vlees aangeneem het
is die Doderyk gevange geneem,
Adam teruggeroep, die vloek gedood,
Eva bevry, die dood doodgemaak,
en ons lewend gemaak.
Daarom roep ons met lofgesange:
Lofwaardig is U, Christus ons God,
wat dit so gewil het.
Eer aan U.

Die Groot Doksologie, en wat daarop volg.
