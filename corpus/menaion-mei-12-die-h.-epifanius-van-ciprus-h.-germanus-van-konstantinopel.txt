                                          1


Menaion Mei 12 Die H. Epifanius Biskop van Ciprus en die H. Germanus,
Aartsbiskop van Konstantinopel
Die Veranderlike vir die Vesperdiens
By “Heer, ek het U aangeroep…” sing ons 3 stigiere vir albei Heiliges.

Stigiere vir die H. Epifanius – Toon 4   (Ἔδωκας σηµείωσιν)
Die geskrewe wet was vir jou ‘n tugmeester na Christus, o Epifanius,
daar dit die Verlosser se stralende genade van Godskennis geopenbaar het
wat op mistieke wyse wyse vooraf beskryf en duidelik uitgebeeld is.
Deur jou leringe, o al-loflike, het jy dit duidelik geopenbaar,
toe jy jou dogmas uiteengesit het wat deur God geïnspireer is.

Jy was ‘n boodskapper van die wet van genade,
o salige openbaarder van die Goddelike,
wat die eindes van die aarde verlig het
met die heilige fakkellig van jou dogmas
en ná jy vurig die breedsprakigheid van die ketterye omvergewerp het,
het jy al-wyslik jou leringe neergepen, o al-heilige,
en die smettelose skoonheid van die geloof geopenbaar.

Jou lewe in God, gepaard met jou Ortodokse denkwyse,
het jou voorberei om wonders te verrig, Vader,
die oormoed van die demone te verdryf
en deur jou gebede die pyne van erge kwale te laat bedaar.
En Jesus die Mensliewende Verlosser van ons siele
het jou met die genade van die Hoë-priesterskap getooi.

Stigiere vir die H. Germanus – Toon 1    (Πανεύφηµοι Μαρτύρες)
Standvastig, o Germanus,
het jy Leo se oormoed, wat met goddeloosheid vervul is, afgetakel.
Want die ellendeling het die verering van die eerwaardige ikone
van Christus en al die Heiliges verloën,
maar hy is deur jou woorde weerlê,
o Openbaarder van die Goddelike,
dog, synde ‘n dwaas, het hy sonder begrip gebly.

Die goddelose dierasie ondier Leo, wat God haatlik vind,
die Voorloper van die Antichris,
wat die verering van Christus se ikoon verwerp het, o Heilige,
is uit die erfenis van die gelowiges verban.
Daarom vra ons jou:
Bring deur jou gebede, soos destyds,
ook die teenswoordige verwarring tot bedaring.

O salige Germanus, Openbaarder van die Goddelike,
jy het duidelik waarna jy so lank verlang het, verkry
want jy het nou met heilige eerbied
                                           2


en vrymoedigheid jou Meester genader,
Hy by Wie jy staan en vergoddeliking geniet,
terwyl jy om vrede vir die wêreld vra.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Doksastikon van die Heilige Epifanius

Toon 2

Ook al het jy die wette van Moses gehoorsaam,
synde ‘n spruit van die Joodse godsdiens,
het die genade van Christus, o Vader, jou bestraal
en jou duidelik ‘n dissipel van die Evangelie van vrede gemaak.
Daarom, synde skerpsinning,
het jy met jou verstand die vervulling van die twee Testamente begryp
en vanaf slawerny na vryheid oorgegaan.
Bid daarom vir ons om van die tirannie van die vyand verlos te word
en dat ons siele gered mag word.

Apostiga – stigiere van die Fees

Doksastikon van die Heilige Epifanius - Toon 5

Deur jou geestelike wysheid, o salige Epifanius,
is jy as leermeester van die Ortodokse geloof geopenbaar,
en daar jy Christus as leidsman gevind het,
het jy die planne verstrooi van die ketters wat slegte dinge leer.
Daarom vra ons jou om tot aan die einde te bid, o Heilige,
dat die juiste geloof wat deur jou bevestig is,
onwankelbaar vir ons bewaar mag word
en dat ons siele groot barmhartigheid geskenk mag word
deur Hom wat die Verlosser van almal is.

Apolitikion – Toon 1        (Τοῦ λίθου σφραγισθέντος)

Laat ons, die gelowiges, met ywer die twee basuine van die Heilige Kerk,
die wyse Hiërarg Germanus en die beroemde Epifanius, eer,
die een omdat hy ter wille van Christus se ikoon
Leo wat teen God geveg het met ‘n standvastige ingesteldheid bestraf het,
en die ander omdat hy die strawwe gésel van die ketterye was,
naamlik die Heilige Epifanius.
Want hulle bid altyd dringend vir ons.

Die Veranderlike vir die Mettediens

Kathisma van die Heilige Epifanius, ná die Derde Ode van die Kanon (wat nog
vertaal moet word)
                                            3


Toon 3         (Θείας πίστεως)

O Vader Epifanius,
deur jou heilige dogmas het jy die Kerk met die Ortodoksie vervul,
en ná jy deur jou leringe die ketterye omvergewerp het,
het jy die weg van reggelowigheid vervul
en saam met Paulus die geloof bewaar.
Smeek Christus ons God
om ons sy groot barmhartigheid te skenk.

Eer aan die Vader en aan die Seun en aan die Heilige Gees.

Van die Heilige Germanus – Toon 8         Τὴν Σοφίαν καὶ Λόγον

Toe jy die heilige kledy aantrek, ons Vader,
is jy as kampvegter van Christus bewys,
daar jy nie die wettelose koning gevrees,
en nie jou nek op sy goddelose bevel gebuig het nie,
maar klappe, beskimpinge en bespottinge verduur het.
Daarom het die verwoester oorgekook van woede
en jou tot die einde in ‘n gevangenis toegesluit, o salige.
Daarom roep ons jou toe:
Bid tot Christus ons God
dat Hy vergewing van oortredinge mag skenk
aan hulle wat jou heilige gedagtenis met liefde vier.

Nou en altyd en tot in ewigheid. Amen.

Van die Fees

Kontakion vir beide

Toon 4         (Ὁ ὑψωθεὶς ἐν τῷ Σταυρῷ)

Laat ons die gelowiges tereg die heilige Epifanius en Germanus,
die wonderbare paar Hiërarge, loof.
Want hulle het die tonge van die goddeloses verbrand,
deur baie wyse dogmas uiteen te sit
vir almal wat altyd op Ortodokse wyse
die groot misterie van reggelowigheid besing.

Ikos

Laat ons soos gepas die heilige paar as sieraad van Priesters en heerlikheid van
Reggelowiges eer,
want hulle is nog altyd as vestings van veiligheid teen sigbare en onsigbare vyande
geopenbaar,
as onwankelbare suile van die geloof en heilige tooisel van die Kerk.
Wanneer sy dit dra, sny sy die waarheid reg aan en roep my blydskap uit:
My gees is waarlik in my verheug,
                                          4


omdat dit soos voorheen my kleed ontvang het,
wat die ketters uitmekaar geskeur het,
omdat hulle nie die groot misterie van reggelowigheid besing nie.

Sinaksarion

Op die 12 van vandeesmaand die Gedagtenis aan ons Vader onder die Heiliges,
Epifanius, Biskop van Konstantia in Ciprus.

Verse.        Groot Epifanius het in Ciprus verskyn
              en ná sy dood ontvang hy groot roem van daar af.

              Op die 12de het die lot van die dood Epifanius weggeneem.

Op dieselfde dag die Gedagtenis aan ons Vader onder die Heiliges Germanus,
Aartsbiskop van Konstantinopel.

Verse.        Ná Germanus met vreugde die aarde en sy aardse troon verlaat het,
              verheug hy hom om die troon van die Skepper van die aarde te
              aanskou.

Deur hul heilige gebede, o God, ontferm U oor ons. Amen.

Eksapostilarion vir beide – Toon 2      (Γυναῖκες ἀκουτίσθητε)

Kom, laat ons, die gelowiges,
die heilige en algewyde paar Hiërarge met die sing van gesange eer,
die heilige Epifanius en Germanus,
wat die donkermaan van die ketterye verbreek
en die hele skepping met strale van reggelowigheid verlig het.

Apostiga

Doksastikon van die Heilige Germanus – Toon 8

Deur jou met die studie van die Heilige Skrifte toe te rus
en deur in jou gees met die strale wat daaruit voortkom, verlig te word,
is jy, ons Vader Germanus,
as reine, ligvervulde werktuig van die aller-heilige hiërargie bewys.
Daarom het jy deur jou wyse leringe
Christus se kudde na lewebrengende weivelde gelei,
met Skriftelike bewyse die kettery van die ikoonbestryders aan die kaak gestel,
en ‘n kampvegter van die Ortodokse geloof geword.
Daar jy in gevangenisse en benoudhede geworstel het
en nou by Christus staan,
bid vir ons siele.

Die res van die Mettediens en die Wegsending.
5
