                                          1


Menaion Mei 26 Die H. Apostel Karpus uit die Sewentig
Die Veranderlike vir die Vesperdiens

By “Heer, ek het U aangeroep…” sing ons 3 stigiere van die Fees en 3 van die
Apostel.
Stigiere van die Apostel – Toon 1        (Πανεύφηµοι Μάρτυρες)
Daar jy jou denke ontvanklik vir Goddelike verligting gemaak het,
is jy deeglik verlig, o Alsalige,
het jy uitgegaan om Christus te verkondig
en het jy die mense geleer om in Hom te glo as die Mensliewende.
Bid ook nou dat ons siele vrede
en sy groot barmhartigheid geskenk mag word.

Daar jy deur Goddelike verligting
as baie helder ster bewys is, o Alsalige,
verlig jy altyd die eindes van die wêreld deur jou leringe,
en verstrooi jy telkens deur genade die newel van siektes.
Bid ook nou dat ons siele vrede
en sy groot barmhartigheid geskenk mag word.

O deur God bevange Apostel Karpus,
terwyl jy op volmaakte wyse die bloedlose offer aan God opdra,
is jy as Martelaar om sy ontwil geoffer
en is jy as ‘n allerwelriekende offer
na die noëtiese tafel gebring.
Bid daarom dat ons siele vrede
en sy groot barmhartigheid geskenk mag word.

Theotokion, indien die Apostelvas in swang is.
Toon 1       (Πανεύφηµοι Μάρτυρες)
U alleen, o Reine, was ‘n woning van die Lig
wat uit die Vader voortgestraal het.
Daarom roep ek uit tot u:
Verlig met die lig van die deugde my siel
wat deur die hartstogte verduister is,
en laat dit op die oordeelsdag, o Onbevlekte,
in u ligtende wonings woon.

Of die Kruistheotokion (op Dinsdag- en Donderdagaand)

Toon 1       (Πανεύφηµοι Μάρτυρες)

Toe die Maagd u onregverdige doding sien, o Christus,
het sy in bitter smart tot U uitgeroep:
“My liefste Kind, hoe ly U so ten onregte?
Hoe hang U aan die Boom,
U wat die hele aarde bo die waters opgehang het?
                                         2


Laat my, u Moeder en u diensmaagd nie alleen agter nie,
o Weldoener ryk aan barmhartigheid, bid ek U.”

Apolitikion – Toon 3

O Heilige Apostel Karpus,
bid tot die barmhartige God
dat Hy ons siele vergewing van oortredinge sal skenk
Die Veranderlike vir die Mettediens

Kathisma van die Apostel ná die Derde Ode van die kanon (wat nog vertaal moet
word)
Toon 3       (Θείας πίστεως)
O alwyse Karpus,
ná jy die Trooster se Goddelike verligting ontvang het,
het jy hulle wat deur onkunde verduister is, verlig,
en nou dat jy na die koninkryk daar bowe oorgegaan het ,
staan jy by die Koning van almal
terwyl jy Christus ons God altyddeur smeek
om ons sy groot barmhartigheid te skenk.

Kathisma van die Apostel ná die Derde Ode van die Kanon (wat nog vertaal moet
word), indien die Apostelvas in swang is (soos hierbo)
Toon 3       (Θείας πίστεως)
O alwyse Karpus,
ná jy die Trooster se Goddelike verligting ontvang het,
het jy hulle wat deur onkunde verduister is, verlig,
en nou dat jy na die koninkryk daar bowe oorgegaan het ,
staan jy by die Koning van almal
terwyl jy Christus ons God altyddeur smeek
om sy ons sy groot barmhartigheid te skenk.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.
Theotokion - Toon 3       (Θείας πίστεως)
Die enige Heer is nie van die Goddelike natuur geskei,
toe Hy in u skoot vlees geword het nie,
maar Hy het God gebly toe Hy mens geword het,
Hy wat u soos voor die geboorte
ná die geboorte as al-onskuldige Maagdelike Moeder bewaar het.
Smeek Hom dringend dat Hy ons sy groot barmhartigheid sal skenk.

Of die Kruistheotokion (op Woensdag- en Vrydagoggende) – Toon 3
Toe die onbevlekte Ooilam,
                                          3


die ongeskonde Maagdelike Moeder van die Woord,
Hom wat sonder barensweë uit haar gespruit het
aan die Kruis sien hang,
het sy soos vir ‘n moeder gepas, gejammer en uitgeroep:
“Wee my, my Kind,
hoe ly U in u begeerte om die mens van die oneer van die hartstogte te red.

Sinaksarion

Op die 26ste van vandeesmaand die Gedagtenis aan die Heilige, glorieryke Apostel
Karpus, een van die Sewentig Apostels.
Verse.        Ná jy vrugte wat vir Here welgevallig was, gebring het, o Karpus,
              bring jy op die gepaste tyd jou dood as oes.

              Op die 26ste het Karpus ver van die aarde gevlieg.
Op dieselfde dag die Gedagtenis aan die Heilige Apostel Alfeus en die Heilige
Martelare Awerkios en Helena
Deur hul heilige gebede, o God, ontferm U oor ons. Amen.
