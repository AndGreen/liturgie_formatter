                                           1


Menaion Maart 15 Die H. Martelaar Agapius en diegene saam met hom.

Die Veranderlike vir die Vesperdiens

By “Heer, ek het U aangeroep…” sing ons die volgende stigiere.

Toon 8

O Martelare van Christus, sewe in getal,
julle het die aanvalle van die vervolgers
en jul geweldadige dood as niks geag nie,
maar met ywer julle manmoedig na die stryd gehaas,
en ná julle julle met die oorwinningskroon bekrans het,
is julle saam met al die regverdiges getel,
saam met wie ons julle altyd vereer en salig noem.

O Martelaar en stryder Agapius,
uit liefde vir die bron van die goeie, die kruin van verlange,
het jy jou gehaas om die beker van martelaarskap te drink,
terwyl jy die Goddelike naam van die lewende God aanroep.
O jou dapperheid, o jou uithouvermoë,
waardeur jy dit duidelik waardig geag is
om heerlikheid en roem te bekom.

O bewonderenswaardige Martelare
wat die gelykenis van God dra,
julle het julle aan ‘n vrywillige slagting oorgegee
en die aarde met jul bloed geheilig.
En tydens jul oorgang het julle die lug verlig
en nou woon julle in die hemele by die aandlose lig,
waar julle altyd vir ons bid.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Theotokion – Toon 8

Verheug u, Goddelike tuig van lig,
verheug u, tempel van die Heer en tabernakel van heiliging.
Uit u vlekkelose skoot het lig vir ons opgegaan
wat die uiteindes van die wêreld verlig
en ons deur sy goedheid heilig.
Verheug u, Onbevlekte, kroon van ons verlossing,
verheug u, ontsagwekkende berig en roem
van hulle wat hul vertroue in u gestel het.

Of die Kruistheotokion (op Dinsdag- en Donderdagaande) – Toon 8

O my Kind, die son is verduister,
die maan het somber sy lig in ‘n donker kleed verander
en die aarde skud.
                                         2


En die voorhangsel van u tempel word op vreeswekkende wyse geskeur.
En hoe, my Kind, kan ek nie innerlik en in my aangesig verskeur wees nie,
hoe kan ek nie my gesig mismaak nie,
wanneer ek sien hoe U onregverdiglik sterf nie, my Heiland?

Apolitikion – Toon 4

Laat ons almal Christus se Martelare smeek,
want hulle vra om ons verlossing,
en laat ons met liefde en geloof tot hul nader.
Hulle laat die genadegawe van genesinge opwel;
en as bewaarders van die geloof ,
verjaag hulle die slagordes van die demone.

Die Veranderlike vir die Mettediens

Kathisma ná die Derde Ode van die Kanon (wat nog vertaal moet word)

Toon 1

Laat die koor van Martelare, sewe in getal, besing word.
Want as bewakers van die geloof en bolwerke van die Kerk
verdryf hulle onheil van ons,
verjaag hulle die slagordes van die demone,
en bid hulle vir ons by die Meester,
terwyl hulle ons vrede skenk.

Theotokion – Toon 1

Ons almal wat ons toevlug met verlange tot u goedheid neem,
ken u as die Moeder van God
wat ook na die geboorte waarlik Maagd geblyk te gewees het,
want ons sondaars het u as beskerming;
in versoekinge het ons u as verlossing verkry,
die enige Al-onskuldige.

Of die Kruistheotokion (op Woensdag- en Vrydagoggende) – Toon 1

Toe die Ooilam sonder smet
die Lam en Herder dood aan die Kruishout sien hang,
het sy moederlik gekerm en weeklaend gesê:
Hoe kan ek u selfvernedering wat die die rede oorstyg, verduur, my Seun
en u vrywillige lyding, o God wat alle goedheid te bowe gaan?

Sinaksarion

Op die 15de van vandeesmaand die Gedagtenis aan die Heilige Martelaar Agapius,
en diegene saam met hom, t.w. Plesius, Romulus, Timolaus, die twee Alexanders en
twee Dionysiosse.
                                         3


Verse.       Agapius het hom na martelaarskap gehaas,
             want die liefde vir God het in hom gebrand.

             Saam met drie ander is Plesius deur die swaard onthoof,
             en nou staan hy saam met hulle naby God.

             Soos die Alexanders het die Dionysiosse
             Naam, onthoofding en kroon in gemeen gehad.

             Op die 15de is Agapius en sy metgeselle neergevel.

Op dieselfde dag die Gedagtenis aan die Heilige Apostel Aristobolus, Biskop van
Brittanje, broer van die Apostel Barnabas.

Op dieselfde dag die Gedagtenis aan die Heilige Martelaar Nikander van Egipte.

Deur hul heilige gebede, o God, ontferm U oor ons. Amen.

Die Res van die Mettediens en die Wegsending
