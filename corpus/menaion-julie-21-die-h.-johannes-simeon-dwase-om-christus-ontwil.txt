                                          1


Menaion Julie 21 Die Heilige Simeon en Johannes, Dwase om Christus ontwil
Die Veranderlike vir die Vesperdiens
By “Heer, ek het U aangeroep…” sing ons die volgende stigiere.
Toon 4       (Ἔδωκας σηµείωσιν)
Toe julle in eensgesindheid in die woestyn gaan woon het,
o salige Simeon en Johannes, steunpilare van monnike
het julle wyslik deur jul heilige gebede en baie helder kontemplasie
die roeringe van die vlees laat verdroog
en jul harte laat straal
deur dit houers vir geestelike oorvloed te maak.

Deur voor te gee om dwaas te wees,
o salige vader Simeon,
het jy die wysgeer van boosheid as dwaas bewys,
deur wonders te doen en tekens te bewerk,
demone te verdryf en hulle te verlig wat in die nag van sonde verkeer,
en daar jy dit van God ontvang het om vry van hartstogte te wees,
het jy jou gees te midde van die gedruis onbesoedel bewaar.
Jy wat deur God geïnspireer is,
het gematig van ingesteldheid en vol liefde,
medelydend en lief vir God geblyk te wees,
en nederig en sagmoedig het jy met ‘n hemelse lewenswyse
soos ‘n engel op aarde gewandel.
Daar jy rein was, het die Vader, Seun en Heilige Gees
op jou gerus, o salige Simeon.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Theotokion – 4      (Ἔδωκας σηµείωσιν)

Verheug u, sonvormige tuig van die nimmer-tanende Son,
uit wie die ondeurgrondelike Son gestraal het,
verheug u, gees wat Goddelike ligseine flits,
glinsterstraal wat die eindes van die aarde verlig,
waarlik algoeie en al-onskuldige goudglansende
wat die aandlose lig op die gelowiges laat straal.

Of die Kruistheotokion (op Dinsdag- en Donderdagaande)

Toon 4       (Ἔδωκας σηµείωσιν)

Toe die Al-reine Christus die Mensliewende gekruisig
en deur ‘n spies in die sy deurboor sien,
het sy geweekla en uitgeroep:
“Wat is dit, my Seun?
Wat het ‘n ondankbare volk U vergeld
                                           2


vir die goeie wat U aan hulle gedoen het
en waarom haas U daarna om my kinderloos te laat, o Aller-dierbare?
Ek is verbyster deur u vrywillige kruisiging, o Goedhartige.”

Apolitikion – Toon 4

O God van ons vaders,
wat altyd volgens u sagmoedigheid teenoor ons optree,
neem nie u barmhartigheid van ons af weg nie,
maar rig ons lewe in vrede deur hulle smekinge.

Die Veranderlike vir die Mettediens

Kathisma ná die Derde Ode van die Kanon (wat nog vertaal moet word)

Toon 1        (Τὸν τάφον σου Σωτὴρ)

Saam het die heilige Vaders die noue weg bewandel,
deur dit deur geloof te verruim,
ná hulle al die liste van die draak beperk het.
Laat ons hulle met ‘n reggelowige gesindheid eer,
deur hul heilige gedagtenis te vier,
tot lof van Christus ons God.

Eer aan die Vader en aan die Seun en aan die Heilige Gees, nou en altyd en tot in
ewigheid. Amen.

Theotokion - Toon 1         (Τὸν τάφον σου Σωτὴρ)

O Alheilige Maagd, die hoop van Christene,
wat God bo die verstand en rede gebaar het,
smeek sonder ophou saam met die Magte in die hoë
dat Hy vergewing van sondes en verbetering van lewe mag gee
aan ons almal wat u altyd met liefde en geloof verheerlik.

Of die Kruistheotokion (op Woensdag- en Vrydagoggende)

Toon 1        (Τὸν τάφον σου Σωτὴρ)

Toe die Ooilam sonder smet
die Lam en Herder dood aan die Kruishout sien hang,
het sy moederlik gekerm en weeklaend gesê:
Hoe kan ek u selfvernedering wat die die rede te bowe gaan, verduur, my Seun
en u vrywillige lyding, o God wat alle goedheid te bowe gaan?

Kontakion – Toon 1          (Χορὸς Ἀγγελικὸς)

Daar julle deur geloof jul lewe in vroomheid voltooi het
en as reine vate van die Drie-eenheid geopenbaar is,
o al-loflike Goddraende Simeon en Johannes,
                                            3


vra nou dat versoening en vrede
ryklik op ons siele mag neerdaal,
o alsalige Vaders.

Ikos

As spruite van die Goddelike wingerdstok, het julle van kleins af die hemelse
wysheid ontvang.
Daaraan gekoppel, is julle van die aarde geskei en het julle julle na die hoogte
gehaas,
en ná julle krone van onstoflike blomme gevleg en dit op jul geheiligde hoofde
geplaas het, is julle as sierade geopenbaar, o al-loflikes.
Stem God gunstig, o glorierykes, dat wysheid van spraak my gegee mag word,
sodat ek jul lewe, wat Christus ons God hoogverheerlik het, mag besing,
o alsalige Vaders.

Sinaksarion

Op die 21ste van vandeesmaand die Gedagtenis aan ons Heilige Vaders Johannes
en Simeon, Dwase om Christus ontwil.

Verse.        Jy was ‘n verstandige dwaas, Vader, wat die wêreld bespot,
              en tot aan die einde die slinkse slang ontsnap het.

              Jy het die verlatenheid gekies, o salige Johannes,
              waardeur jy die hartstogte van die vlees verlate gelaat het.

              Op die 21ste het Simeon wat voorgegee het om ‘n dwaas en spotter te
              wees, gesterf.

Op dieselfde dag die Gedagtenis aan die Heilige Martelaar Akakios van
Heptaskalon, en aan die stryd van die Heilige Theofilus, Justus, Trofimus en
Matthéüs. En aan die Sinaksis van die Hoogheilige Theotokos in die buurt van
Armatius.

Die Heilige Drie Martelare wat in Mitilini oor die rotse gesleep is, en die Martelare
Joris, Theodorus en Efgenios wat deur die swaard vervolmaak is.

Deur hul heilige gebede, o God, ontferm U oor ons. Amen.

Eksapostilarion – Toon 3 (Ὁ οὐρανὸν τοῖς ἄστροις)

Terwyl julle een siel in twee liggame gedra het, o Vaders,
het julle een doel gehad
wat julle op verskillende wyses nagestreef het.
Daarom loof ons julle,
o Simeon en Johannes.

Theotokion – Toon 3         (Ὁ οὐρανὸν τοῖς ἄστροις)
                                      4


O soete blydskap van Engele,
die vreugde van die wat swaarkry,
die beskermster van Christene,
die maagdelike Moeder van die Heer,
kom my te hulp en red my
van die ewige smarte.
